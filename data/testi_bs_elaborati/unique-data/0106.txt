TRIBUNALE DI BRESCIA FALLIMENTO N. 4/2023 CURATORE DOTT. ANDREA CAVALLERI GIUDICE DELEGATO DOTT. STEFANO FRANCHIONI
DISCIPLINARE DI GARA E AVVISO DI VENDITA DI BENI IMMOBILI ASTA ASINCRONA
AI SENSI DEGLI ART. 12 E SS. DEL D.M. GIUSTIZIA 26.2.2015 N.32

Il Dott. Andrea Cavalleri con studio in Brescia (BS) in Piazza della Loggia n. 5, Curatore del Fallimento n. 4/2023, Tribunale di Brescia,
AVVISA

che il giorno 21 Ottobre 2024 dalle ore 11:00 si terrà la vendita asincrona sul portale www.quimmo.it, del seguente bene:

LOTTO 4- ASTA N. 23010:
Descrizione lotto
Terreno agricolo a Carpenedolo (BS), via Giulio
Cesare Abba snc Zona periferica ben servita, vicino
fiume Chiese. Superficie catastale di 410 mq.
Appezzamento di forma rettangolare. Giacitura pianeggiante. Accesso diretto da strada. Area recintata con cancello. Terreno incolto e privo di fabbricati. Condizioni
discrete

Tipo immobile
terreno

Sezione

Foglio 18

Mappale

Subalterno

Categoria Tipo Quota catastale proprietà proprietà

60

-

T

Piena proprietà

100%

. Prezzo base d’asta Euro 7.500,00 Rilanci minimi: Euro 500,00
Stato di occupazione: terreno libero

Per dettagli e informazioni relativi allo stato di fatto e di diritto degli immobili in vendita e ad eventuali abusi, vincoli e gravami iscritti si rimanda alla perizia di stima, con esclusione di qualsivoglia responsabilità derivante da mancata informazione dei soggetti interessati.
DETTAGLI ASTA
• TIPOLOGIA DI ASTA: PROCEDURA DI VENDITA ASINCRONA ex art. 24 D.M. 32/2015 (possibilità di invio e ricezione offerte esclusivamente in via telematica).
• TERMINE PER LA PRESENTAZIONE DELLE OFFERTE: entro e non oltre le ore 12:00 del giorno 18/10/2024: • E’ PREVISTA LA POSSIBILITA’ DI PRESENTARE OFFERTE PER PERSONA DA NOMINARE EX ART. 579.3 CPC; • CAUZIONE: l’importo della cauzione è pari al 10% del prezzo offerto. Il versamento della cauzione dovrà essere
effettuato tramite bonifico bancario sul seguente IBAN IT42Q0339512900052001112665, intestato ad Abilio S.p.A., e che dovrà recare la seguente causale: “Cauzione asta n. 23010 del giorno 21/10/2024”. • DURATA ASTA: 120 minuti, salva la presentazione di utleriori rilanci. • RILANCI: Il rilancio minimo è un importo fisso pari ad € 500,00.

1

• PROLUNGAMENTO TEMPORALE DELLA FASE DI GARA A SEGUITO DI RILANCI PROSSIMI AL TERMINE DELLA STESSA: nel caso in cui pervengano rilanci durante gli ultimi 15 minuti di gara, la stessa verrà prolungata di ulteriori 15 minuti. Non sono previsti limiti al numero di prolungamenti effettuabili.
• E’ PREVISTA LA FACOLTÀ DEL CURATORE DI SOSPENDERE LA VENDITA AI SENSI DELL’ART. 107, 4° COMMA L.F.
MODALITÀ DI PARTECIPAZIONE
Art. 1_Registrazione Art. 2_ Modalità di presentazione delle offerte di acquisto (offerta con modalità telematica) Art. 3_Modalità di svolgimento della gara Art. 4_ Modalità, termini di pagamento e trasferimento della proprietà Art. 5_ Disposizioni finali
Art. 1_Registrazione Gli interessati devono, in primo luogo, registrarsi al sito www.quimmo.it, inserendo un indirizzo e-mail e una password. Gli interessati ricevono quindi una mail contenente un link di validazione, che, una volta cliccato, attiverà l’iscrizione al sito.
Art. 2_ Modalità di presentazione delle offerte di acquisto (offerta con modalità telematica) Le offerte telematiche di acquisto devono pervenire entro e non oltre la data e ora indicate nella sezione “DETTAGLI ASTA” del presente documento, tramite invio all’indirizzo PEC del Ministero offertapvp.dgsia@giustiziacert.it, utilizzando esclusivamente il modulo web precompilato reperibile all’interno del portale ministeriale http://venditepubbliche.giustizia.it, presente alla sezione ufficialmente dedicata alla presentazione delle offerte telematiche. La sezione dedicata alla presentazione delle offerte telematiche è raggiungibile attraverso il sito gestore www.quimmo.it cliccando sul tasto “Invia offerta” presente sulla Scheda di vendita del lotto di interesse. Una volta raggiunta detta sezione, sarà possibile procedere alla compilazione del format ufficiale “Inserimento offerta”. Nella pagina web iniziale del modulo web ministeriale “Presentazione Offerta Telematica” è disponibile il “Manuale utente” messo a disposizione dal Ministero della Giustizia, contenente le indicazioni per la compilazione e l’invio dell’offerta telematica. Onde evitare la non completa e quindi mancata trasmissione della documentazione, è consigliabile iniziare il processo di inserimento della stessa con largo anticipo rispetto al termine fissato.
Presentatore Il soggetto “Presentatore” dell’offerta telematica potrà appartenere esclusivamente a una delle seguenti categorie: - l’offerente (in caso di offerta formulata da unico soggetto, anche in qualità di legale rappresentante di società o altro ente giuridico, di tutore di minore o di incapace); - uno dei co-offerenti (in caso di offerta formulata da più soggetti); - un soggetto non coincidente con l’offerente e munito di regolare procura, redatta nelle forme dell’atto pubblico o della scrittura privata autenticata; - un procuratore legale (avvocato) ai sensi dell’art. 571 c.p.c.; - un avvocato per persona da nominare ai sensi dell’art. 579 co. 3 c.p.c. (quest’ultima ipotesi nel solo caso in cui sia esplicitamente prevista possibilità di presentare offerta per persona da nominare nella sezione “DETTAGLI ASTA”). In caso di offerta presentata per persona da nominare ai sensi dell’art. 579, III comma, c.p.c. la stessa dovrà necessariamente essere presentata tramite avvocato. In caso di successiva aggiudicazione, lo stesso dovrà dichiarare in forma scritta, tramite comunicazione inviata a Abilio S.p.A., entro e non oltre tre giorni dalla vendita, le generalità del soggetto a cui l’immobile deve essere definitivamente intestato. L’offerente per persona, ente o società da nominare dovrà necessariamente possedere tutti i requisiti necessari ai fini dell’ammissione alla gara. In caso di mancata dichiarazione nei termini e/o nei modi prescritti o in caso di dichiarazione di persona incapace di obbligarsi o di contrarre o non legittimamente autorizzata, o nel caso in cui la persona dichiarata non accetti l’aggiudicazione, l’offerente sarà considerato a tutti gli effetti quale vero ed unico aggiudicatario.
2

Per partecipare alla procedura di gara il “Presentatore” dell’offerta deve essere in possesso di una casella di “Posta elettronica Certificata per la vendita telematica” ai sensi dell’art. 12, commi 4 e 5 DM. 32/2015. In mancanza di tale apposito indirizzo il Presentatore potrà partecipare ove munito di firma digitale e di regolare indirizzo di Posta Elettronica Certificata, entrambi riferiti al Presentatore medesimo. Il Presentatore può far pervenire, per ciascuna gara, l’offerta di un solo soggetto. Dopo la prima, le altre offerte sono dichiarate inammissibili. La prima è quella giunta, secondo la ricevuta generata dal sistema, in data e/o orario antecedente a tutte le altre presentate dallo stesso Presentatore.
Versamento della cauzione Ciascun concorrente, per essere ammesso alla vendita telematica, deve comprovare l’avvenuto versamento tramite bonifico bancario di una cauzione a garanzia dell’offerta. Importo della cauzione e codice IBAN a identificazione del conto corrente sul quale effettuare il versamento sono indicati nella sezione “DETTAGLI ASTA” del presente documento. Il bonifico indicato dovrà recare la seguente causale: numero del fallimento, data fissata per l’esame delle offerte, numero del lotto (se sono posti in vendita più lotti). Il versamento deve essere effettuato almeno 5 giorni lavorativi prima della data d’asta onde consentire il corretto accredito della cauzione sul suddetto conto e la generazione della nota contabile bancaria prima dello scadere del termine ultimo per la presentazione delle offerte. La copia della contabile del versamento deve essere allegata alla busta telematica contenente l’offerta. Il mancato accredito del bonifico sul conto indicato in tempo utile è causa di nullità dell’offerta, ad esclusivo carico dell’offerente.
Pagamento della marca da bollo digitale L’offerente deve procedere al pagamento del bollo dovuto per legge (attualmente pari ad € 16,00) in modalità telematica. Il bollo può essere pagato sul portale dei servizi telematici all'indirizzo http://pst.giustizia.it, tramite il servizio "pagamento di bolli digitali", tramite carta di credito o bonifico bancario. Il bollo virtuale non sarà soggetto a restituzione.
Contenuto dell’offerta L’offerta telematica deve contenere, secondo quanto riportato dall’art. 12 D.M. 32/2015:
− se l’offerente è persona fisica: il cognome, il nome, il luogo e la data di nascita, il codice fiscale (ed obbligatoriamente la partita IVA se l’offerta viene effettuata nell’ambito dell’esercizio di impresa o professione), la residenza e, se diverso, il domicilio, lo stato civile, un indirizzo e-mail valido ovvero recapito telefonico. Se l’offerente risulta coniugato in regime di comunione legale dei beni, devono essere indicati anche i corrispondenti dati del coniuge. Se l’offerente è minorenne, l’offerta deve essere sottoscritta dai genitori previa autorizzazione del Giudice tutelare. Non sarà possibile intestare l’immobile a soggetto diverso dall’offerente aggiudicatario.
− se l’offerente è una società: la denominazione, la sede legale, il codice fiscale dell’impresa, il nome del legale rappresentante;
− se l’offerta è formulata da più persone (anche nel caso di coniugi in regime di separazione dei beni): la misura delle quote dei diritti che ciascuno intende acquistare;
− l’ufficio giudiziario presso il quale pende la Procedura; − l’anno e il numero di ruolo generale della Procedura; − l’indicazione e descrizione del bene per il quale l’offerta è proposta nonché il numero o altro dato
identificativo del lotto; − l’indicazione del referente della Procedura; − la data e ora fissata per l’inizio delle operazioni di vendita; − l’indicazione del prezzo offerto, che non potrà essere inferiore, a pena d’inefficacia, al prezzo minimo indicato
dal presente Disciplinare di gara, unitamente all’IBAN del conto sul quale è stata addebitata la somma per la cauzione, cui sarà restituita la somma relativa nel caso che il soggetto non risulti aggiudicatario ai sensi dell’art. 12 lett. M del dm 32 del 2015; − la dichiarazione che l’offerta è irrevocabile; − l’indicazione del termine di pagamento del prezzo che non potrà comunque essere superiore a 120 giorni dalla data di aggiudicazione (in mancanza di alcuna indicazione il termine s’intenderà di giorni 120); il termine si intende non sottoposto al regime della sospensione feriale dei termini. − l’importo versato a titolo di cauzione;
3

− la data, l’orario e il numero di CRO del bonifico, effettuato per il versamento della cauzione; − l’indirizzo della casella di posta elettronica certificata utilizzata per l’invio dell’offerta firmata digitalmente
oppure quello della PEC per la vendita telematica utilizzata per trasmettere l’offerta ai sensi dell’art. 12, commi 4 e 5 DM. 32/2015, funzionale anche alla ricezione delle comunicazioni previste dal presente Disciplinare di gara; − il recapito di telefonia mobile ove rivevere comunicazione previste dal presente Disciplinare di gara; − se l’offerente risiede fuori dal territorio dello Stato, e non risulti attribuito il codice fiscale, deve indicare il codice fiscale rilasciato dall’autorità fiscale del Paese di residenza o, in mancanza, un analogo codice identificativo, quale ad esempio un codice di sicurezza sociale o un codice identificativo. In ogni caso deve essere anteposto il codice del paese assegnante, in conformità alle regole tecniche di cui allo standard ISO 3166-1 alpha-2code dell’International Organization for Standardization.
L’offerta per la vendita telematica è redatta e cifrata in forma di documento informatico privo di elementi attivi mediante il software messo a disposizione da parte del gestore della vendita telematica www.quimmo.it che fornirà in via automatica i dati necessari per compilare l’offerta telematica.
Documenti allegati all’offerta Sono da allegarsi all’offerta telematica:
− copia della contabile del versamento della cauzione; − copia di documento di identità dell’offerente in corso di validità, anche in ipotesi di c.d. Presentatore
dell’offerta; − se l’offerente intende partecipare in qualità di titolare di impresa individuale: copia della visura e/o certificato
camerale dell’impresa stessa in corso di validità; − se l’offerente è minorenne, copia della autorizzazione del Giudice tutelare; − se l’offerente è una società: copia della visura e/o certificato camerale in corso di validità da cui risultino i
poteri ovvero la procura o l’atto di nomina che giustifichi i poteri di rappresentanza legale e di offerta; − qualora l’offerta venga formulata da Presentatore non coincidente con l’offerente, copia della apposita
procura (anche in copia per immagine) rilasciata dall’offerente al Presentatore; la procura riporterà che lo stesso ha l'esclusiva facoltà di formulare eventuali offerte in aumento, e deve essere redata nelle forme dell’atto pubblico o della scrittura privata autenticata, così come prevede l’art. 12, comma 4, del D.M. 26.02.2015 n. 32; − qualora l’offerta venga formulata da più persone (anche nel caso di coniugi in regime di separazione dei beni), alla stessa deve essere allegata (anche in copia per immagine) apposita procura rilasciata dagli altri offerenti al co-offerente Presentatore; la procura riporterà che lo stesso ha l'esclusiva facoltà di formulare eventuali offerte in aumento, e deve essere redata nelle forme dell’atto pubblico o della scrittura privata autenticata, così come prevede l’art. 12, comma 4, del D.M. 26.02.2015 n. 32, dovendo inoltre riportare, a pena di esclusione, le rispettive quote dei diritti che ciascuno dei co-offerenti intende acquistare. − qualora l’offerta venga formulata tramite procuratore legale (Avvocato), copia della apposita procura (anche in copia per immagine) rilasciata dall’offerente e/o dagli eventuali co-offerenti, come descritta ai due punti precedenti, e recante data certa anteriore o pari al termine di scadenza di presentazione delle offerte.
I documenti allegati all’offerta, in forma di documento informatico o di copia informatica, anche per immagine, saranno cifrati mediante il software messo a disposizione dal gestore della vendita www.quimmo.it.
Una volta inseriti i dati ed i documenti richiesti e necessari, il portale consentirà la generazione dell’offerta telematica che dovrà essere inviata ad un apposito indirizzo di posta elettronica certificata del Ministero della Giustizia mediante apposita casella di “posta elettronica certificata per la vendita telematica” oppure, in mancanza di tale apposito indirizzo, dovrà essere sottoscritta con firma digitale ed inviata tramite un normale indirizzo di posta elettronica certificata. La procedura di firma del file offertaintegrale.xml generato automaticamente dal sistema può avvenire direttamente con la modalità in linea (mediante il dispositivo di firma digitale personale in uso, se il proprio browser web consente tale modalità) oppure fuori linea, effettuando il download di detto documento file offertaintegrale.xml, firmandolo fuori linea con la propria applicazione di firma digitale e poi ricaricando nel sistema – tramite apposito upload – il file offerta firmato digitalmente.
4

Una volta completato il processo di composizione dell’offerta tramite procedura guidata ed ottenuto il file compresso “offerta_xxxxxxxxxx.zip.p7m”, tale file compresso va inviato, come allegato ad un nuovo messaggio PEC, al seguente indirizzo PEC: offertapvp.dgsia@giustiziacert.it Una volta generato, tale file non deve assolutamente essere rinominato, aperto o alterato, pena l’invalidazione del file e dell’offerta.
L’offerta è inammissibile, e non sarà pertanto accettata, se perviene oltre il termine stabilito dal presente Disciplinare di gara e se l’offerente non presta la cauzione con le modalità stabilite nel presente Disciplinare di gara (o se è presentata da un Presentatore che ne ha già presentata una nella stessa gara). L’offerta telematica si intende depositata nel momento in cui viene generata la ricevuta completa di avvenuta consegna da parte del gestore di posta elettronica certificata del Ministero della Giustizia. Una volta trasmessa la busta digitale contenente l’offerta non sarà più possibile modificare o cancellare l’offerta e la relativa documentazione, che saranno acquisite definitivamente dal portale e conservate dal portale stesso in modo segreto.
Le offerte presentate sono IRREVOCABILI, sino alla data della vendita telematica stessa e per ulteriori 120 giorni.
Art. 3_Modalità di svolgimento della gara L’offerta pervenuta è automaticamente decifrata non prima di centottanta e non oltre centoventi minuti antecedenti l’orario fissato per l’inizio delle operazioni di vendita. Abilio S.p.A., almeno trenta minuti prima dell’inizio delle operazioni di vendita verifica le offerte formulate e la correttezza e completezza delle informazioni e dei documenti richiesti, verifica l’effettivo accredito dell’importo della cauzione, procede conseguentemente all’abilitazione dei partecipanti che hanno presentato offerte valide secondo i parametri sopra citati ai fini di consentire loro la partecipazione alla gara, che si svolgerà sul portale www.quimmo.it. Ove risultasse prevenuta richiesta di osservazione da parte di “spettatori” in relazione al disposto dell’art. 20 DM 32/2015, Abilio S.p.A., autorizzerà esclusivamente la partecipazione del debitore, dei creditori, degli eventuali proprietari non esecutati. Il gestore della vendita telematica www.quimmo.it, una volta avvenuta la verifica delle offerte, invierà all’indirizzo di posta elettronica certificata indicato dall’offerente la cui offerta sia stata ritenuta valida, le credenziali per l’accesso alla fase di rilancio, e un invito a connettersi al sito accedendo con le proprie credenziali. Un estratto di tale invito è trasmesso dal gestore a mezzo SMS al recapito di telefonia mobile indicato dall’offerente. La gara, che si svolgerà con modalità ASINCRONA, avrà inizio al termine delle operazioni per l’esame delle offerte, salvo eventuali modifiche che verranno tempestivamente comunicate dal professionista delegato al termine dell’apertura delle buste a tutti gli offerenti ammessi alla gara telematica (le comunicazioni agli offerenti avverranno tramite la piattaforma di gestione della vendita e/o e-mail). Alla gara potranno quindi partecipare, tramite connessione telematica, tutti gli offerenti le cui offerte siano state ritenute valide. In caso di unica offerta valida, Abilio S.p.A., pronuncerà l’aggiudicazione in favore dell’unico offerente. In caso di pluralità di offerte valide avrà avvio la gara tra tutti gli offerenti con prezzo base d’asta pari al valore dell’offerta più alta ricevuta, e con possibilità di effettuare rilanci come quantificati nella sezione “DETTAGLI ASTA”. Nel caso in cui tutte le offerte risultino di pari importo, ai fini dell'individuazione della migliore offerta si terrà conto dell'entità del prezzo, delle cauzioni prestate, delle forme, dei modi e dei tempi del pagamento nonché di ogni altro elemento utile indicato nell'offerta stessa. Si potrà procedere all’aggiudicazione in favore dell’unico offerente del maggior offerente o del primo offerente, anche se gli stessi non risultino connessi al momento dell’avvio della fase di gara. L’offerente, una volta effettuato l’accesso con le credenziali pevenute, visualizzerà “Asta in fase di avvio” in attesa dell’inizio della fase di gara. L’asta asincrona si svolge sul sito www.quimmo.it. Nella sezione “DETTAGLI ASTA” sono regolarmente indicati data, ora e durata della stessa. La fase di gara verrà temporalmente prolungata, nel caso in cui pervengano rilanci prossimi al termine della stessa, secondo quanto previsto all’interno della sezione “DETTAGLI ASTA”. Per tale ragione non è possibile stabilire con certezza un orario di chiusura dell’asta. Il bene verrà definitivamente aggiudicato a chi avrà effettuato il rilancio più alto.
5

La gara asincrona sarà dichiarata conclusa quando sarà trascorso il tempo massimo senza che vi siano state offerte telematiche migliorative rispetto all’ultima offerta valida. L’offerente che avrà effettuato l’ultima offerta valida sarà dichiarato aggiudicatario del bene. L’offerta benché irrevocabile non dà di per sé diritto all’acquisto. L’aggiudicazione sarà da intendersi definitiva soltanto una volta trascorsi n. 10 giorni dal termine dell’asta. E’ prevista la facoltà del Curatore di sospendere la vendita ai sensi dell’art. 107, 4° comma L.F. qualora pervenga offerta irrevocabile di acquisto migliorativa per un importo non inferiore al 10% (dieci per cento) del prezzo di aggiudicazione entro il termine di 10 (dieci) giorni dalla data di termine dell’asta. All’esito dell’asta il gestore della vendita telematica www.quimmo.it invierà all’aggiudicatario conferma dell’avvenuta aggiudicazione. Nel caso in cui il termine di pagamento indicato nell’offerta sia inferiore a quello di cui al presente Disciplinare di gara, detto termine dovrà essere rispettato dall’aggiudicatario per il pagamento del “saldo prezzo” a pena di decadenza. La proprietà del bene ed i conseguenti oneri saranno a favore ed a carico dell’aggiudicatario dalla data di efficacia dell’atto di trasferimento.

Art. 4_ Modalità, termini di pagamento e trasferimento della proprietà Termini di pagamento Il pagamento del prezzo battuto all'asta dovrà essere effettuato entro il termine massimo di 120 giorni dalla data di aggiudicazione, tramite bonifico bancario intestato al Fallimento, le cui coordinate saranno comunicate dal Curatore a mezzo raccomandata, pena la decadenza dell’aggiudicazione. Nello stesso termine e con le stesse modalità dovrà essere versato l’importo dovuto per oneri tributari. L’importo sarà comunicato dal Curatore fallimentare a mezzo PEC, FAX o raccomandata. Se l’aggiudicatario intenderà, sussistendone i presupposti, beneficiare delle agevolazioni previste per la “prima casa” o di altre agevolazioni previste dalla legge, dovrà dichiararlo all’atto dell’aggiudicazione. Abilio S.p.A. dispone che le proprie commissioni (oltre IVA di legge) vengano versate a mezzo bonifico bancario entro e non oltre il termine di 30 (trenta) giorni decorrenti dalla data di aggiudicazione provvisoria. Costituisce deroga a quanto sopra il caso in cui la stipula dell'atto definitivo di compravendita venga fissata in una data precedente la scadenza dei 30 giorni suindicati, in tal caso le commissioni dovranno essere saldate entro e non oltre 15 (quindici) giorni antecedenti la data dell'atto definitivo di compravendita. Le medesime condizioni si applicheranno nei confronti di coloro che si avvarranno del leasing per l'atto pubblico di trasferimento del bene. Il compenso spettante a Abilio S.p.A. è costituito da una commissione calcolata con metodo regressivo per scaglioni sul valore di aggiudicazione. Il complessivo valore di aggiudicazione verrà frazionato sulla base degli scaglioni (indicati nella tabella sottostante) e su ogni singola frazione del valore verrà applicata la relativa percentuale di compenso Abilio S.p.A. (oltre oneri di legge). Il compenso totale spettante a Abilio S.p.A. sarà dato dalla somma dei singoli importi calcolati per ogni scaglione.

SCAGLIONE Oltre € 2.000.001,00 Da € 500.001,00 fino a € 2.000.000,00 Fino a € 500.000,00

Compenso Abilio S.p.A. (oltre oneri di legge) 1,5% 2,5%
3,5% con un minimo di € 500,00

Stipula dell’atto di vendita La stipula dell’atto di vendita avverrà successivamente all’integrale pagamento del prezzo e dell’importo dovuto per imposte, presso il Notaio che verrà concordato tra le parti, per quanto compatibile con la normativa vigente. Ai sensi dell’art. 108 1° comma L.F., il Giudice Delegato può, fino alla data di perfezionamento della vendita, sospendere le operazioni di vendita qualora ricorrano gravi e giustificati motivi, ovvero, entro dieci giorni dal deposito in cancelleria della documentazione inerente gli esiti della procedura, impedire il perfezionamento della vendita stessa quando il prezzo offerto risulti notevolmente inferiore a quello giusto, tenuto conto delle condizioni di mercato.

Informazioni e dichiarazioni Gli immobili sono posti in vendita nella consistenza indicata nella perizia redatta dallo stimatore (che deve intendersi qui per intero richiamata e trascritta) pubblicata anche sul sito internet www.quimmo.it; quanto alle indicazioni della normativa relativa alle regolarità urbanistica degli immobili, si richiamano nel presente Disciplinare di gara le

6

indicazioni e gli accertamenti operati dal medesimo stimatore. La vendita avviene nello stato di fatto e di diritto in cui i beni si trovano, fermo il disposto di cui all’art. 2922 c.c., con tutte le eventuali pertinenze, accessioni, ragioni ed azioni, servitù attive e passive. Agli effetti del D.M. 22/01/2008 n. 37 e del D.Lgs 192/05 e s.m.i., l'aggiudicatario, dichiarandosi edotto sui contenuti del Disciplinare di gara e sulle descrizioni indicate nell'elaborato peritale in ordine agli impianti, dispenserà esplicitamente la Procedura dal produrre la certificazione relativa alla conformità degli stessi alle norme sulla sicurezza, manifestando di voler assumere direttamente tale incombente, qualora fosse richiesto. Per quanto riguarda la situazione urbanistica degli immobili si avverte l’aggiudicatario che, in caso di difformità e/o irregolarità, è prevista la possibilità, ove ne ricorrano i presupposti, di avvalersi dell’art. 46 comma 5 del DPR 380/2001, trattandosi di alienazione che conserva natura coattiva. L'onere per la regolarizzazione delle difformità edilizie e/o catastali, ove sanabili, o per la riduzione in pristino, è a cura e spese dell'aggiudicatario. E’ parimenti a carico dell’aggiudicatario ogni eventuale responsabilità e obbligo previsto dalle vigenti disposizioni in materia amministrativa, di sicurezza sul lavoro, sanitaria, di prevenzione incendi, di tutela dell’atmosfera, delle acque e del territorio dall’inquinamento, di conformità impianti, con esclusione di qualsivoglia responsabilità a qualunque titolo da tali attività derivanti nei confronti della Procedura, dei suoi organi e di Abilio S.p.A..
Cancellazione iscrizioni e trascrizioni L’immobile viene venduto libero da iscrizioni ipotecarie e da trascrizioni di pignoramenti o sequestri conservativi, che saranno cancellate a cura e spese della Procedura unitamente alla cancellazione della trascrizione della sentenza di fallimento. Il Giudice Delegato procederà a emettere l’ordine di cancellazione di cui all’art. 108, dopo il rogito e dopo il saldo integrale del prezzo e delle spese di trasferimento anche fiscali. Nel caso in cui l’attività di saldo sia contestuale al rogito Giudice Delegato emetterà l’ordine di cancellazione affidandolo in via fiduciaria al Curatore, che provvederà a consegnarla al Notaio in occasione del rogito e contestualmente al saldo, sotto la sua responsabilità.
Garanzie La presente vendita deve considerarsi come vendita forzata e non è soggetta alle norme concernenti la garanzia per vizi o mancanza di qualità, né potrà essere revocata per alcun motivo. L’esistenza di eventuali vizi, mancanza di qualità o difformità della cosa venduta, oneri di qualsiasi genere anche se occulti, (ivi compresi, ad esempio, quelli urbanistici e/o edilizi e/o catastali, ovvero derivati da eventuale necessità di adeguamento degli immobili e/o impianti e/o macchinari e/o di attrezzature, spese condominiali dell’anno in corso e dell’anno precedente non pagate dal debitore) e comunque non evidenziati negli atti messi a disposizione dalla Procedura concorsuale, ovvero derivanti dalla eventuale necessità di adeguamento di impianti alle leggi vigenti, non potranno dar luogo ad alcun risarcimento, indennità o riduzione di prezzo, essendosi di ciò tenuto conto nella valutazione dei beni ed essendo già stata applicata una riduzione di valore, con esclusione di qualsivoglia responsabilità a qualunque titolo da tali attività derivanti nei confronti della Procedura, dei suoi organi e di Abilio S.p.A.. È esclusa qualsiasi responsabilità per Abilio S.p.A., per la Procedura e per la Custodia giudiziaria circa eventuali diritti di terzi sui beni mobili oggetto dell’asta (art. 2920 c.c.).
Spese notarili, accessorie e tributi Le spese notarili, le spese di trascrizione e di volturazione, nonché le spese necessarie per la cancellazione delle trascrizioni e iscrizioni gravanti sull’immobile sono poste interamente a carico dell’aggiudicatario. L’IVA, l’imposta di registro, le altre imposte (eccettuate quelle per legge a carico del venditore), e gli altri oneri fiscali e diritti (es. relazione ventennale per gli immobili, accatastamento dei singoli lotti, ecc.) sono a completo carico dell’aggiudicatario, e sono da saldare prima della sottoscrizione dell’atto traslativo della proprietà, come pure le spese per l’acquisizione del certificato energetico previsto dal d.lgs. 192/2005 come modificato dal d.lgs. 311/2006 e successive integrazioni e modificazioni.
Imposte, spese condominiali ed altri oneri, documenti da consegnare La presente vendita è soggetta ad imposta di registro (o IVA) secondo le aliquote di legge; l’importo dovuto per oneri fiscali sarà comunicato dal Curatore a mezzo raccomandata o PEC a seguito dell’aggiudicazione definitiva. In caso di richiesta di tassazione agevolata, l’aggiudicatario dovrà dichiararlo all’atto dell’aggiudicazione e sarà tenuto a consegnare al Curatore, contestualmente al saldo prezzo, le relative dichiarazioni ai fini fiscali in originale, unitamente a copia del documento di identità; dovrà in ogni caso essere consegnata al Curatore l’eventuale dichiarazione resa a norma del d.p.r. 445/2000 (ad es. sulla ricezione delle informazioni relative alla prestazione energetica); ove ne ricorra l’ipotesi dovrà essere consegnata al Curatore anche la dichiarazione del coniuge non offerente al fine della esclusione
7

del bene dalla comunione legale; l’aggiudicatario sarà tenuto in solido, ai sensi dell’ art. 63 disp.att. c.c., al pagamento delle eventuali spese condominiali arretrate relative all’anno solare in corso al momento del trasferimento della proprietà, oltre al pagamento di quelle relative all’anno precedente. L’aggiudicatario dovrà altresì provvedere alla sanatoria delle eventuali violazioni della l. n. 47/1985 secondo le prescrizioni impartite all’uopo dall’Autorità Amministrativa.
Trasferimento della proprietà La proprietà, il possesso e il godimento del cespite, e in genere ogni diritto attivo e passivo derivante dall’acquisto (fatto salvo quanto descritto in perizia e nella Scheda tecnica del cespite), saranno trasferiti all’aggiudicatario a far data dal rogito notarile, che verrà stipulato a seguito del saldo integrale del prezzo di aggiudicazione e dei predetti oneri conseguenti alla vendita, nell’entità che verrà comunicata dal Curatore. La proprietà del bene verrà pertanto trasferita all’aggiudicatario con atto pubblico notarile, per quanto compatibile con la normativa vigente, a seguito dell’integrale versamento del prezzo e dell’importo dovuto per imposte, decorso comunque il termine di cui all’art. 108 co. 1 L.f.
Consegna Gli immobili verranno consegnati all'acquirente liberi da persone e/o cose, salvo il caso in cui siano occupati in forza di titoli opponibili alla Procedura. Eventuali beni mobili presenti all’interno del lotto oggetto di vendita, saranno rimossi a cura e spese dell’aggiudicatario.
Inadempimento dell’aggiudicatario- Nel caso di mancato pagamento nei termini per fatto o colpa dell’aggiudicatario, quest’ultimo si intenderà decaduto dall’aggiudicazione, salvo il diritto di Abilio S.p.A. di richiedere il pagamento delle commissioni maturate, la Procedura avrà diritto di incamerare la cauzione a titolo di penale e, in caso di successiva vendita del bene ad un prezzo inferiore, sarà tenuto al pagamento della differenza non incassata a titolo di risarcimento del maggior danno. In tal caso, la Procedura potrà, a suo insindacabile giudizio, indire un nuovo esperimento, ovvero dar luogo all’aggiudicazione a favore del soggetto che abbia presentato la seconda offerta di importo più elevato rispetto a quella formulata dall’aggiudicatario decaduto.
Art. 5_ Disposizioni finali Grava su ciascun partecipante all’asta l’onere di prendere preventiva ed accurata visione del complesso staggito, ovvero, dei singoli beni posti in vendita così come indicati negli atti messi a disposizione dalla Procedura. La vendita avviene alla condizione “visto e piaciuto nello stato di fatto e diritto in cui si trova l’immobile” con tutte le eventuali pertinenze, accessioni, servitù attive e passive; l’aggiudicatario non potrà muovere obiezione alcuna sui beni acquistati successivamente all’aggiudicazione. La vendita è a corpo e non a misura e quindi le eventuali differenze di misura non potranno dare luogo a risarcimento, indennità o riduzione di prezzo. Dopo il termine della gara, in ogni caso di mancata aggiudicazione, il Curatore provvederà alla restituzione delle cauzioni, al netto degli oneri bancari, a coloro che non siano aggiudicatari, obbligatoriamente sullo stesso conto corrente da cui la cauzione è pervenuta. Gli organi della Procedura si riservano, a proprio insindacabile giudizio e senza obbligo di motivazione, di poter sospendere ovvero interrompere definitivamente la procedura di aggiudicazione in qualsiasi momento. Quindi, nel caso in cui, per qualsiasi motivo, non sia possibile effettuare l’aggiudicazione, nessun tipo di risarcimento o spesa verrà riconosciuto agli offerenti sia dalla Procedura, dai suoi organi, nonché dalla Abilio S.p.A..
Eventuali informazioni supplementari e/o chiarimenti sul contenuto del presente Disciplinare di gara, o altro tipo di assistenza possa rendersi necessaria per l'iscrizione, la formulazione delle offerte o la partecipazione alle gare, potranno essere richiesti alla società Abilio S.p.A. tramite i recapiti indicati sul portale.
Sarà possibile effettuare visite accompagnate agli immobili fino a sette giorni prima della data prevista per la consegna dell’offerta irrevocabile d’acquisto, contattando abilio S.p.A. con congruo anticipo per fissare un appuntamento. A tale scopo occorrerà inviare richiesta di sopralluogo utilizzando l'apposito form di richiesta nella scheda di vendita sul portale, oppure tramite il sito di pubblicità legale Portale delle Vendite Pubbliche. Detta richiesta dovrà indicare il soggetto che effettuerà il sopralluogo (allegando il relativo documento di riconoscimento) e il proprio indirizzo di posta elettronica, al quale Abilio S.p.A. o la Procedura faranno pervenire risposta.
8

Brescia, li 27/08/2024 Il Curatore ___________________
9