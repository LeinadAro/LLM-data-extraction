Visto si autorizza In data: 03/07/2024

TRIBUNALE ORDINARIO DI BRESCIA SEZIONE IV CIVILE – FALLIMENTI, PROCEDURE CONCORSUALI ED ESECUZIONI FALLIMENTO: ROSSI S.A.S. DI ROSSI CESARE E C. E DEL SOCIO ROSSI CESARE N. 315/15 GIUDICE DELEGATO: DOTT. GIANLUIGI CANALI CURATORE: DOTT.SSA SABINA MEGALE MARUGGI
*** *** *** RICHIESTA DI AUTORIZZAZIONE PER LA VENDITA DI IMMOBILI IN QUARTO ESPERIMENTO

*** *** ***

Ill.mo Signor Giudice Delegato,

la sottoscritta dott.ssa Sabina Megale Maruggi, curatore del fallimento in epigrafe,

P R E M E S S O

che la società fallita risultava intestataria di immobili siti nel comune di Villanuova sul Clisi

(BS) e di Nozza di Vestone (BS);

che trattavasi, in particolare, di n. 2 fabbricati nel comune di Villanuova sul Clisi, intestati alla

società fallita e di un fabbricato nel comune di Nozza di Vestone, intestato per la quota di 1/3

al socio fallito personalmente sig. Rossi Cesare;

che, conclusasi la vendita degli immobili siti nel comune di Villanuova sul Clisi, rimane da

porre in vendita la porzione di immobile in Nozza di Vestone;

che l’Arch. Giuseppe Milanesi, nella perizia da lui redatta, evidenziava la difformità catastale

del fabbricato di Nozza di Vestone, la cui regolarizzazione è stata eseguita previa

autorizzazione;

che il perito ha quindi integrato il suo elaborato peritale, depositato in data 26/11/2021;

che la quota di immobile da porre in vendita, in piena proprietà, è così identificata:

COMUNE DI VESTONE (BS) – Via Matteotti

Catasto Fabbricati del Comune di Vestone fraz. Nozza (BS)

Sez. Urb. Fg. mappale sub. Categoria

NCT

6

4335

1-2

C/2

Classe 2

Cons. 85mq

Sup. catastale
92mq

Rendita (euro) 43,90

Firmato Da: MEGALE MARUGGI SABINA IOLANDA Emesso Da: Namirial CA Firma Qualificata Serial#: 7719313505a18cec

1

Firmato Da: MEGALE MARUGGI SABINA IOLANDA Emesso Da: Namirial CA Firma Qualificata Serial#: 7719313505a18cec

Stima degli immobili Ciò premesso, i valori immobiliari oggetto di perizia sono di seguito indicati :
➢ FG. 6 mapp. 4335/1-2 cat. C/2 cl 2 cons. 85mq Rendita € 43,90 L’unità corrisponde a un fabbricato fatiscente e area scoperta I due mappali 4335 sub. 1 e sub. 2 costituiscono un’unica unità immobiliare La porzione di immobile fa parte di un fabbricato di vecchia costruzione, in pessime condizioni di conservazione, ubicato nella zona centrale della località Nozza di Vestone. Il valore complessivo della quota di 1/3 dell’immobile è di € 9.500 (novemilacinquecento).
Per la esatta descrizione dei beni e lo stato di fatto e di diritto degli stessi si rinvia alla perizia redatta dall’Arch. Giuseppe Milanesi ; che si sono tenuti, rispettivamente nelle date del 14/06/2023, del 21/12/2023 e del 20/03/2024, i primi tre esperimenti di vendita, andati tutti deserti per mancanza di offerenti; che è giunta successivamente all’attenzione del sottoscritto curatore un’offerta all’acquisto per € 3.000 , regolamente cauzionata con assegno circolare; che si ritiene l’importo offerto di sicuro interesse, considerata la mancanza di interesse riscontrata nei precedenti tentativi di vendita, in ragione della scarsa appetibilità commerciale del bene e tenuto conto del prezzo base bandito in occasione dell’ultimo esperimento, pari ad € 5.400, il cui ribasso porterebbe a individuare il prezzo base del prossimo esperimento all’importo di € 4.050, prossimo a quello oggetto di offerta; Tutto ciò premesso, il sottoscritto curatore,
CHIEDE Voglia la S.V. Ill.ma autorizzare la vendita dell’immobile in quarto esperimento, con prezzo base pari all’importo dell’offerta ricevuta, prossimo al prezzo ribassato del 25% rispetto al terzo esperimento che si basava sull’importo di perizia, alle seguenti condizioni: a) Vendita in un unico lotto, e precisamente:
LOTTO 1 QUOTA 1/3 FABBRICATO FATISCENTE E AREA SCOPERTA – Via Matteotti FG. 6 NCT mapp. 4335 sub. 1-2 Prezzo base: € 3.000,00 (oltre IVA se dovuta) b) Offerte, non inferiori al prezzo base, con deposito cauzionale pari al 10% del prezzo offerto, da presentare in busta chiusa e sigillata, recante la dicitura “Offerta per immobile – Lotto n. … – Fallimento n. 315/15”, presso la sede dell’A.N.P.E. in Brescia, Via San Zeno 99/A, entro il giorno e l’ora fissati dall’ente incaricato, contenenti:
2

Firmato Da: MEGALE MARUGGI SABINA IOLANDA Emesso Da: Namirial CA Firma Qualificata Serial#: 7719313505a18cec

• generalità dell’offerente, corredate da copia del documento di identità, se persona fisica, o dalla visura camerale, se società;
• indicazione del lotto oggetto di offerta e del prezzo offerto, pari a quello base, anche in lettere;
• cauzione pari al 10% del prezzo offerto in assegno circolare non trasferibile, emesso da un Istituto di credito operante in Brescia, intestato alla procedura “Fallimento n. 315/15”;
c) apertura delle buste, da effettuarsi presso la sede dell’A.N.P.E. da parte del notaio incaricato, nel giorno ed ora che verranno fissati dall’A.N.P.E., alla presenza del Curatore. In caso di unico offerente, gli immobili interessati verranno direttamente aggiudicati, mentre in caso di pluralità di offerte verrà indetta immediatamente una gara sulla base dell’offerta più alta, con rilancio minimo obbligatorio di: LOTTO 1: € 50 ogni definitiva determinazione circa la cessione dei beni in questione sarà soggetta all’autorizzazione degli Organi della Procedura. Il Curatore potrà, comunque, sospendere la vendita, qualora ricorrano le condizioni previste dall’art. 107 – IV° comma L.F.; - nelle ipotesi in cui vengano presentate più offerte uguali e valide, ove nessuno degli offerenti intenda partecipare alla gara, il bene sarà aggiudicato all’offerta depositata per prima; - le offerte dovranno essere depositate come da bando; in caso di mancata presentazione dell’offerente all’asta, l’immobile potrà essere aggiudicato ugualmente al medesimo anche se assente;
d) versamento del saldo prezzo, al netto della cauzione, entro 60 (sessanta) giorni dalla data della aggiudicazione, cui seguirà la stipula dell’atto di vendita con rogito notarile;
e) spese di vendita (notarili, fiscali, per formalità presso la Conservatoria dei R.R.I., etc.) tutte a carico esclusivo dell’acquirente;
f) vendita nello stato di fatto e di diritto in cui i beni si trovano, con tutte le eventuali pertinenze, accessioni, ragioni ed azioni, servitù attive e passive. La vendita è a corpo e non a misura; eventuali differenze di misura non potranno dar luogo ad alcun risarcimento, indennità o riduzione del prezzo. La vendita forzata non è soggetta alle norme concernenti la garanzia per vizi o mancanza di qualità, né potrà essere revocata per alcun motivo. Conseguentemente l’esistenza di eventuali vizi o mancanza di qualità o deformità della cosa venduta, oneri di qualsiasi genere (ivi compresi, ad esempio, quelli urbanistici) ovvero derivanti dall’eventuale necessità di adeguamento degli impianti alle leggi vigenti, spese condominiali e quant’altro, anche se occulti o comunque non 3

Firmato Da: MEGALE MARUGGI SABINA IOLANDA Emesso Da: Namirial CA Firma Qualificata Serial#: 7719313505a18cec

evidenziati in perizia, non potranno dar luogo ad alcun risarcimento, indennità o riduzione del prezzo, essendosi di ciò tenuto conto nella valutazione dei beni; g) pubblicità inerente la vendita da effettuare sul Portale delle Vendite Pubbliche (PVP) nonché tramite ulteriori siti internet, qualora ritenuti adatti a garantire la massima pubblicità; Con osservanza Brescia, 3 Luglio 2024
Il Curatore (Dott.ssa Sabina Megale Maruggi)
Allegati: Bando terzo esperimento Offerta sig.ra Rossi cauzionata
4

Firmato Da: MEGALE MARUGGI SABINA IOLANDA Emesso Da: Namirial CA Firma Qualificata Serial#: 7719313505a18cec

Il GIUDICE DELEGATO letta l’istanza del Curatore del fallimento Rossi S.a.s. di Rossi Cesare e C. n. 315/15; ritenuto opportuno attivare un quarto esperimento di vendita degli immobili de quibus alle condizioni poste dal Curatore ed analiticamente esposte in istanza; confrontate le modalità di vendita stabilite analiticamente con le indicazioni sintetiche riportate nel programma di liquidazione, redatto ai sensi dell’art. 104 ter L.F.;
AUTORIZZA la messa in vendita tramite A.N.P.E., per il quarto esperimento, delle unità immobiliari acquisite all’attivo del fallimento “Rossi S.a.s. di Rossi Cesare e C.” in un unico lotto, come riportato in istanza, secondo le modalità analiticamente esposte dal Curatore, in quanto conformi al programma di liquidazione predisposto ex art. 104 ter L.F. Brescia,
Il Giudice Delegato (Dott. Gianluigi Canali)
5