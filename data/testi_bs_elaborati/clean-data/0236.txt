TRIBUNALE ORDINARIO DI BRESCIA Sezione Civile - Esecuzioni Immobiliari
Procedura Esecutiva Immobiliare N.R.G.E. 448/2019 Giudice dell’Esecuzione: Dott. Stefano Franchioni

Promossa da: BCC NPLS 2022 SRL (già Valsabbina S.c.p.A.)

Contro: omissis

AVVISO DI VENDITA SENZA INCANTO CON MODALITA’ TELEMATICA ASINCRONA

IV Esperimento di Vendita

La sottoscritta dott.ssa Elena Gialanella nominata Professionista Delegata con ordinanza di delega del 7.03.2023 del Giudice dell’Esecuzione, dott. Stefano Franchioni, ai sensi dell’art. 591-bis c.p.c., nella procedura esecutiva di cui in epigrafe,
AVVISA che il giorno MERCOLEDÌ 15.01.2025 alle ore 10.00, si procederà alla vendita giudiziaria senza incanto con modalità telematica asincrona, ai sensi dell’art. 2, c. 1, lettera h) del D.M. Giustizia n. 32/2015, dei beni pignorati sotto descritti, così come da perizia depositata nel fascicolo informatico, venduto a corpo e non a misura, nello stato di fatto e di diritto in cui si trova. Le offerte potranno essere presentate con modalità telematica, tramite il Gestore della vendita www.garavirtuale.it.

FISSA

il termine agli interessati all’acquisto sino al giorno MARTEDÌ 14.01.2025 alle ore 12:00 per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.

DESCRIZIONE DEI BENI

 LOTTO 1
Piena proprietà di un immobile ad uso residenziale sito nel Comune di Gussago (BS), Loc. Mandolossa via E. Fermi 16, il tutto identificato catastalmente come segue: Catasto Fabbricati del Comune di Gussago Sez. NCT fg. 36 part. 107 sub. 17 A/2 classe 2 - vani 4; sub. 31 cat. C/6 – 19 mq; e sub. 32 cat. C/2 – 2 mq.
Descrizione e stato dell’immobile: l’unità immobiliare oggetto di vendita è ubicata al quinto piano (mansardato) di una palazzina. Nell’androne comune è presente un ascensore che collega sino al quarto piano, quindi per raggiungere l’immobile sussiste una rampa di scale. Al piano terra della palazzina sono presenti alcuni negozi, è inoltre presente un’area pertinenziale utilizzata a posto auto per i condomini. Esternamente il fabbricato si presenta in scarse condizioni di manutenzione con evidenti scrostature di intonaci. L’immobile risulta attualmente occupato. Per avere notizie più approfondite sulla completezza e regolarità urbanistica e catastale, oltre che sugli eventuali abusi edilizi e costi di sanatoria o altro si rinvia alla perizia dell’esperto.
Valore di stima del compendio immobiliare: Euro 96.745,00.

Prezzo base d’asta: Euro 40.814,00 oltre oneri di legge.

1

Offerta minima di partecipazione Euro 30.611,00 (oltre oneri di legge), ai sensi dell’art. 571, II° comma, c.p.c., non potrà essere inferiore di oltre un quarto rispetto al prezzo base sopra indicato a pena di inefficacia ed esclusione.
Rialzo minimo Euro 1.000,00 (mille), in caso di presentazione di più istanze di partecipazione telematiche.
* * * * *
Per tutto quanto non indicato nel presente avviso di vendita si rimanda alla perizia di stima agli atti. Per ogni eventuale ulteriore aggiornamento sullo stato occupazione degli immobili sopra descritti si invitano i soggetti interessati a rivolgersi al custode nominato, Istituto Vendite Giudiziarie SO.C.CO.V. S.r.l. di Brescia (tel.030348410 - www.ivgbrescia.com).
Si precisa che le ispezioni ipotecarie e catastali statuiscono alla data dell’1.08.2019 e del 20.03.2020, data di redazione della documentazione ex art. 567 c.p.c.. Il compendio immobiliare (Lotto 1) viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata dell’1.08.2019 e del 20.03.2020 al fine di verificare l’esistenza di possibili ulteriori gravami.
