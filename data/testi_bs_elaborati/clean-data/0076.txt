ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 427/2020 (401-20) az
AVVISO DI VENDITA TELEMATICA ASINCRONA IV VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr. BRUNO GIORDANO, notaio in REZZATO, con studio in REZZATO, via Antonio Gramsci 16, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 25.05.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi.
AVVISA che il giorno MERCOLEDÌ 23 ottobre 2024 alle ore 10:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MARTEDÌ 22 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di PEZZAZE - Via Don Omobono Piotti n. 21Trattasi, ex perizia di stima, di un appartamento posto a piano primo da strada (da visura catastale al piano terra), in un complesso residenziale. Il tutto censito al Catasto Fabbricati - Sez. NCT - Fg. 22 mapp. 95 sub 23 cat. A2 - cl. 3 - vani 4 - R.C.Euro 150,81 con le proporzionali quote delle parti comuni ai sensi di legge e specificate nell'atto di provenienza

come segue: "mappali nn 95sub 25 e 95 sub 26"; "proporzionale quota di comproprietà sulla strada di penetrazione, strettamente pertinenziale alla unità sopra descritta, identificata al catasto terreni di Pezzaze , foglio 22 con i mappali n.n 93 di ha 0.07.95- r.a. euro 2,05; 94 di ha 0.00.53 r.d. euro 0,15-ra euro 0,14- 96 di ha 0.08.00 rd euro 2,27 ra euro 2,07." Il tutto come pervenuto a parte esecutata in forza di atto di compravendita in data 28/10/2004 notaio Fabrizio Santosuosso Rep. n 21436, trascritto il 19/11/2004 ai nn 60649/35788, atto al quale si rinvia per tutto quanto in esso contenuto. I titoli autorizzativi che interessano l'immobile staggito sono indicati a pag 17 della perizia alla quale si rinvia. Il perito dichiara la regolarità urbanistico edilizia della costruzione e la conformità della stessa ai titoli abilitativi edilizi citati, nonchè la regolarità catastale. A pag 13 della perizia si segnala che " le aree esterne hanno servitù di passaggio, sia all'ingresso che quella laterale"; nell'atto di provenienza sopra citato si legge: "l'area di pertinenza del complesso immobiliare di cui l'unità immobiliare in oggetto costituisce parte, è interessata dalle seguenti servitù: a) servitù attiva a carico del mappale 97 del foglio 22 di catasto terreni, in virtù della quale il complesso in oggetto ha diritto di transito pedonale e carrabile sull'area suddetta, per il collegamento alla pubblica Via; b) servitù passiva a carico della strada esistente in loco che corre in fregio alla strada statale ed a favore delle proprietà contigue, di cui ai mappali 73, 74, 91 e 92 del foglio 22 di catasto terreni." Per ogni eventuale approfondimento circa quanto sopra esposto, si invitano i soggetti interessati a rivolgersi ad un tecnico di fiducia. L'immobile staggito risulta libero da persone ma non da cose. Le chiavi sono nel possesso del custode.
PREZZO DI VENDITA: Prezzo base: Euro 37.420,31 Offerta minima: Euro 28.065,23 Rilancio Minimo: Euro 400,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 14/09/2020, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 14/09/2020 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
