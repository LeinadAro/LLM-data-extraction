Dott.ssa GIULIA CATTANEO Commercialista Revisore Contabile
25124 Brescia Via A. Diaz 30/5 Tel. 03049011 - Fax 0303751329
C.F: CTTGLI90C49B157A P.IVA: 04132720980
e-mail: giulia.cattaneo@studiopassantino.it Pec: giulia.cattaneo@odcecbrescia.it
TRIBUNALE ORDINARIO DI BRESCIA Procedura esecutiva n. 81/2022 R.G.E.
AVVISO DI VENDITA TELEMATICA ASINCRONA III° ESPERIMENTO D’ASTA
Gestore della vendita: Edicom Finance s.r.l. Portale del Gestore: www.garavirtuale.it Custode e Delegato Vendite: Dott.ssa Giulia Cattaneo
* * * Promossa da: da IQERA ITALIA S.P.A (già Sistemia S.p.a.) (mandataria di AMCO – ASSET MANAGEMENT COMPANY S.P.A., già S.G.A. S.p.a.)
Contro indicazione omessa ai sensi della normativa nazionale ed europea sul trattamento dei dati personali
* * * Il sottoscritto Dott.ssa GIULIA CATTANEO, domiciliato ai fini della presente procedura presso il proprio Studio professionale sito in BRESCIA, Via Armando Diaz n. 30/5,
VISTO l’ultimo provvedimento emesso in data 26.10.2022, con il quale il Giudice dell’Esecuzione del Tribunale di Brescia lo ha delegato, ai sensi dell’art. 591-bis c.p.c., al compimento delle operazioni di vendita degli immobili pignorati all’esecutato,
AVVISA che, a suo ministero, il giorno MARTEDI’ 22 OTTOBRE 2024 alle ore 12,00 e ss. fino al giorno MARTEDI’ 29 OTTOBRE 2024 alle ore 12,00, fatti salvi eventuali ritardi dovuti a cause di forza maggiore, si procederà alle operazioni di vendita con modalità telematica asincrona, ai sensi dell’art. 24 del D.M. Giustizia n. 32/2015, dei beni pignorati in calce descritti, così come da perizia depositata agli atti (ed eventuali integrazioni) a cui si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto

indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it, accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDI’ 21 OTTOBRE 2024 alle ore 12,00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
* * * DESCRIZIONE DEI BENI
LOTTO UNICO Piena proprietà = in Comune di Manerbio (BS), Vicolo San Faustino n. 11 (già n. 13, e così ancora rilevato al Catasto fabbricati):
Trattasi di, ex perizia, unità abitativa ad uso residenziale, composta da un appartamento situato al Piano Terra – Primo e Secondo/sottotetto, all’interno di un cortile comune, due garages al piano Terra, due locali adibiti a ripostiglio al piano Primo e una cantina di pertinenza al piano Interrato. Il tutto censito al: Catasto Fabbricati di detto Comune – Sezione Urb. NCT, al foglio 20 e precisamente: - Mapp. 309, sub. 16, Cat. A/3, cl. 3, vani 4,5, mq. 124,00, p. T-1°-2°, R.C. Euro 255,65; - Mapp. 309, sub. 15, Cat. C/2 cl. 2, mq. 65,00, p. S1 - 1°, R.C. Euro 144,35; - Mapp. 309, sub. 14, Cat. C/6 cl. 3, mq. 10,00, p. T, R.C. Euro 25,31; - Mapp. 309, sub. 13, Cat. C/6 cl. 3, mq. 10,00, p. T, R.C. Euro 25,31 Oltre alle proporzionali quote sulle parti comuni dell’edificio, ai sensi di legge.
Il tutto così pervenuto - ex relazione notarile agli atti - all’esecutato in forza di successivi atti, come meglio identificati nella perizia agli atti. A questo proposito, si segnala che le planimetrie catastali (all. 4 alla perizia – “Scherma opere in variante”) sono difformi rispetto allo “stato attuale dei luoghi” (pag. 7 della perizia). In particolare, al piano Terra, la presenza di un bagno (vedi foto 8), al piano Primo la presenza di un bagno (vedi foto 9), e al piano Secondo la tramezza del locale bagno è stata modificata (vedi foto 10 e 10/2).

Il costo stimato dal perito per la regolarizzazione (a cura e spese dell’acquirente), ovvero per la sanatoria delle discrepanze riscontrate, ex art. 36/37 DPR 380/2001, presso l’Amministrazione Comunale, e per la rielaborazione della planimetria catastale, è pari ad euro 2.000,00=.
= Confini come da elaborato planimetrico. = il tutto salvo errore e come meglio in fatto.
La continuità delle trascrizioni risulta regolare nel ventennio.
PREZZO DI VENDITA Prezzo BASE: Euro 95.304,38= Offerta minima: Si precisa che saranno considerate valide le offerte anche inferiori del 25% rispetto al prezzo base sopra indicato. Tali offerte non potranno essere di importo comunque inferiore ad Euro 71.478,28= Rilancio minimo di gara (min): Euro 500.00= Cauzione: non inferiore al 10% del prezzo offerto.
IBAN: IT57D0867611200000000504401
Si precisa che in fase di presentazione dell’offerta e di rilancio in aumento, in caso di gara, non è consentito l’inserimento di importi con decimali. Non saranno altresì accettate cauzioni con importi decimali, si invitano pertanto gli offerenti ad arrotondare opportunamente in eccesso la cifra versate a titolo di cauzione. Nel caso di operazioni da istituti esteri, si invita a tenere conto di eventuali oneri bancari in entrata e in uscita.
* * * CONDIZIONI DELLA VENDITA Il compendio immobiliare in esame risulta oggi libero. Pertanto, l’informazione riportata in perizia è da considerarsi superata, essendo intervenuta la liberazione del compendio successivamente al deposito dell’elaborato stesso da parte del CTU. Non esistono spese condominiali arretrate, non costituendo condominio.
* * *

Si precisa che le ispezioni ipotecarie e catastali statuiscono alla data del 14/11/2019, data di redazione della documentazione ex art. 567 c.p.c. Rimane, pertanto, a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 14/11/2019, al fine di verificare l’esistenza di possibili ulteriori gravami.
Si segnala che, relativamente all'immobile oggetto di esecuzione, non è stato verificato lo stato degli impianti (per informazioni specifiche si rimanda alla competenza del CTU).
Il compendio immobiliare viene venduto, a corpo e non a misura, nello stato di fatto e di diritto in cui si trova, anche in relazione alla Legge n. 47/85 e sue modificazioni ed integrazioni - con tutte le dipendenze e pertinenze, accessioni, accessori, ragioni ed azioni, servitù attive e passive, anche se non apparenti se vi sono e come sono, nulla escluso od eccettuato con i proporzionali diritti di comproprietà delle parti comuni dell’edificio di cui gli immobili innanzi venduti fanno parte, ai sensi e per gli effetti dell’art. 1117 e seguenti c.c., nonché nel loro stato attuale di occupazione e con riferimento alle risultanze della relazione (e successive integrazioni) di stima redatta dal perito - e con la precisazione che la vendita forzata non è soggetta alle norme concernenti la garanzia per vizi o mancanza di qualità.
Il tutto come pervenuto alla parte esecutata in forza di atto di compravendita del 15 dicembre 2010 di rep. Notaio Esposito Paola, trascritto in Brescia il 30 dicembre 2010 al n. 31732 registro particolare. Il fabbricato, di cui è parte l’immobile, risulta edificato anteriormente al 01/09/1967, ed è stato successivamente oggetto di modifiche. Nello specifico, il fabbricato risulta edificato in forza di:
- licenza di costruzione/ampliamento fabbricato del 13 aprile 1957; - licenza di costruzione/sistemazione fabbricato del 22 aprile 1963; - licenza di esecuzione opere murarie fabbricato del 22 giugno 1965; - licenza di costruzione/risanamento e trasformazione rustico - sopraelevazione tetto del 7/12/1973; - variante in concessione edilizia n. 6/91 del 4 giugno 1991. Tuttavia, seppure siano stati effettuati successivi interventi di manutenzione/ristrutturazione, come documentato dallo stesso CTU nel proprio elaborato (cui espressamente si rimanda), l’immobile è sprovvisto di: 1) certificato di abitabilità/agibilità (non presente presso gli Uffici comunali) 2) certificazione energetica (A.P.E., ovvero Attestato di Prestazione Energetica). Con espresso rinvio alla perizia ed alla nota prodotta dal CTU del 25/11/2022, allegata al bando, il primo certificato “è estremamente difficile, se non impossibile, che venga rilasciato su immobili così vetusti”,

mentre la mancanza del secondo attestato (trattandosi di immobili costruiti ante 1967) “non inficia” sul valore di stima attribuito al bene da vendere. Saranno, in ogni caso, necessari lavori di ristrutturazione sull’immobile da parte dell’acquirente (che interessino anche le strutture portanti del fabbricato); ciò, di conseguenza, determinerà il rilascio di nuovi certificati aggiornati (la normativa vigente prevede che ogni professionista incaricato provveda a redigere dei documenti che dichiarino che sia la struttura che gli impianti siano conformi). Per completezza il perito ha inoltre stimato, quale prezzo presumibile per il rilascio dell’A.P.E. da parte di un tecnico incaricato, un importo compreso tra euro 150,00= ed euro 400,00=, in base alla collocazione dell’immobile e alle sue dimensioni. Per eventuali abusi edilizi realizzati, si avverte che l'aggiudicatario potrà - ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia – presentare domanda di sanatoria al Comune in cui si trovano gli immobili entro 120 giorni dal decreto di trasferimento, senza oneri di spesa a carico della procedura.
Per tutto quanto non indicato nel presente avviso di vendita si rimanda alla perizia di stima agli atti (e relativi allegati).
