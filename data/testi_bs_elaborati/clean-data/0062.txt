ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.308/2011(769-14) mb
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dott. NICOLA ARIASI, notaio in Brescia, con studio in Brescia, via Flero - Torre Sud 46, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 19 marzo 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati,
AVVISA
che il giorno GIOVEDÌ 24 ottobre 2024 alle ore 10:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MERCOLEDÌ 23 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 2) Piena proprietà in capo all'esecutato (a seguito del giudizio di divisione). in Comune di CAPRIOLO - Trattasi di terreni censiti al: Catasto Terreni - Fg. 10 mapp. 192 - semin arb Cl.2, ha. 00.18.70, RD Euro 14,97, RA Euro 15,45; mapp. 194 - semin arb Cl.2, ha. 00.04.30, RD Euro 3,44, RA Euro 3,55; mapp. 196 - vigneto Cl.2, ha. 00.07.70, RD Euro 14,32, RA Euro 5,57;

nei confini di mappa e di fatto. (terreni così censiti a seguito del frazionamento del 13/11/2014 protocollo n.BS0291079 in atti dal 13/11/2014 presentato il 13/11/2014 (n.291079.1/2014) degli originari mappali del fg.10 n.ri 31 e 39). Gli immobili in oggetto sono ora di proprietà per l'intero dell'esecutato in forza dell'ordinanza divisionale pronunciata nella causa R.G. n.5034/2013 Tribunale di Brescia - rep.n.ro 5034/13 del 14/5/2015 - trascritta a Brescia il 9/6/2015 ai n.ri 18956/12466. Dalla relazione di stima agli atti della procedura esecutiva si rileva che gli originari immobili, da cui sono poi derivati, a seguito di frazionamento, i terreni ora oggetto di vendita, sono fra loro adiacenti ed a prevalente uso agricolo; l'ubicazione dei terreni è "a ridosso dell'argine del fiume Oglio e vi è sui mappali originari - "servitù coattiva per condutture aeree elettriche" dovute all'esistenza di cavi elettrici aerei insistenti su tali mappali". Dal certificato di destinazione urbanistica rilasciato dal comune di Capriolo in data 3 luglio 2023 (in corso di aggiornamento), si rileva che: con riferimento al mapp. 192: PIANO DELLE REGOLE - parte: ambito VPA - aree di Valore Paesaggistico e Ambientale - Parco Oglio Nord; - parte: viabilità di progetto; VINCOLI - per intero: Parco Oglio Nord istituito con L.R. 18/88 e Salvaguardia stradale; - parte: Fasce di rispetto elettrodotti e Fascia di rispetto del Fiume Oglio; CLASSE DI FATTIBILITÀ GEOLOGICA - Classe 2: Fattibilità com modeste limitazioni: 2B - zone subpianeggianti di fondovalle, caratterizzate da elevata vulnerabilità delle acque sotterranee; con riferimento al mapp. 194: PIANO DELLE REGOLE - parte: ambito VPA - aree di Valore Paesaggistico e Ambientale - Parco Oglio Nord; VINCOLI - per intero: Parco Oglio Nord istituito con L.R. 18/88; - parte: Fasce di rispetto elettrodotti e Salvaguardia stradale; CLASSE DI FATTIBILITÀ GEOLOGICA - Classe 2: Fattibilità com modeste limitazioni: 2B - zone subpianeggianti di fondovalle, caratterizzate da elevata vulnerabilità delle acque sotterranee; con riferimento al mapp. 196: PIANO DELLE REGOLE - parte: ambito VPA - aree di Valore Paesaggistico e Ambientale - Parco Oglio Nord; Viabilità di progetto; VINCOLI - per intero: Parco Oglio Nord istituito con L.R. 18/88 e Salvaguardia stradale; - parte: Fasce di rispetto ferroviario; CLASSE DI FATTIBILITÀ GEOLOGICA - Classe 2: Fattibilità com modeste limitazioni: 2B - zone subpianeggianti di fondovalle, caratterizzate da elevata vulnerabilità delle acque sotterranee. Gli immobili in oggetto risultano interessati da ordinanza di sequestro conservativo trascritta a favore di un soggetto notiziato della procedura esecutiva ed intervenuto. Risulta altresì trascritta la domanda giudiziale per divisione a cui ha fatto seguito la trascrizione della correlata sentenza per divisione in forza della quale all'esecutato sono stati assegnati in piena ed esclusiva proprietà gli immobili ora oggetto di vendita. Si precisa che il valore posto a base d'asta per i terreni in oggetto è il valore attribuito a detti immobili in sede di divisione. Si segnala che catastalmente gli immobili in oggetto sono ancora intestati ai condividenti in quanto non è ancora stata posta in essere voltura catastale.

PREZZO DI VENDITA:

Prezzo base:

Euro 31.312,50

Offerta minima: Euro 23.484,38

Rilancio Minimo: Euro 400,00

Cauzione:

non inferiore al 10% dell'offerta

IBAN:

IT24N0333211200000002462062

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 19 aprile 2011, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 19 aprile 2011 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

