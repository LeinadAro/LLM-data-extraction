ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE N. 1322/2013 cui è riunita la p.es. n. 43/2021 (612-18) az
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr.ssa SIMONA CASALE, Notaio in CAZZAGO SAN MARTINO, con studio in CAZZAGO SAN MARTINO, PIAZZA VITTORIO EMANUELE 14, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 27/02/2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati.
AVVISA che il giorno MARTEDÌ 22 ottobre 2024 alle ore 11.00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno LUNEDÌ 21 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 2) Piena proprietà. in Comune di BRESCIA - Via Bartolomeo Gualla n. 94Trattasi, ex perizia, di unità immobiliare a piano terra adibita a bar con deposito/magazzino nell'interrato, il tutto censito al Catasto Fabbricati - Sez. MOM - Fg. 10 mapp. 2427 sub 1 z.c. 2, cat. C1 - cl. 10 - mq. 27 - R.C.Euro 974,71

mapp. 2427 sub 40 z.c. 2, cat. C2 - cl. 8 - mq. 37 - R.C.Euro 143,32 con le proporzionali quote delle parti comuni ai sensi di legge. Il tutto così come pervenuto in forza dell'atto di assegnazione divisionale a conto di futura divisione in data 13/7/2005 n.ri 84524/19541 rep. Notaio Annarumma, trascritto a Brescia in data 18/7/2005 ai n.ri 38313/22613, nota rettificata in data 24/7/2006 n.ri 40654/24188 (atti ai quali si rinvia per quanto in essi contenuto). L'immobile è stato costruito prima del 01/09/1967 e non è stato reperito alcun titolo abilitativo presso il Comune di Brescia. Il perito dichiara la non regolarità edilizio-urbanistica della costruzione per i motivi e con costi per la sanatoria, prudenzialmente quantificati, indicati a pag. 23 della perizia. Il perito dichiara la non regolarità catastale rispetto allo stato attuale dell'immobile per i motivi e con costi per la sanatoria, prudenzialmente quantificati, indicati a pag. 24 della perizia. Gli immobili in oggetto sono occupati in forza di contratto di locazione della durata di anni 6+6 a decorrere dal 1/3/2014 con scadenza al 28/2/2020 con tacito rinnovo, contratto registrato telematicamente in data 9/7/2014 prot. 14070916151439112 al n. 001603 serie 3T - Ufficio di Castiglione delle Stiviere, contratto registrato successivamente al pignoramento. Per aggiornamenti circa lo stato occupazionale nonchè lo stato manutentivo/conservativo, si invita a contattare direttamente il custode. Il perito segnala l'esistenza di spese condominiali inevase.
PREZZO DI VENDITA: Prezzo base: Euro 57.249,75 Offerta minima: Euro 42.937,31 Rilancio Minimo: Euro 600,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 17/09/2014, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 17/09/2014 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
