ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE N. 719/2017 cui sono riunite le p.es. n.ri 273/2018 e 421/2018 (865-18) vm
AVVISO DI VENDITA TELEMATICA ASINCRONA V VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta dr.ssa CATERINA PITTIANI, Notaio in LUMEZZANE, con studio in LUMEZZANE, Via Virgilio Montini 166, iscritta al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO l'ultimo provvedimento in data 04/08/2024 con il quale il Giudice dell'Esecuzione l'ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati,
AVVISA che il giorno MARTEDÌ 5 novembre 2024 alle ore 11:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno LUNEDÌ 4 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà in Comune di TOSCOLANO MADERNO - Via Trento n. 7. Trattasi, ex perizia, di quattro unità immobiliari, facenti parte dell'edificio storico denominato "Palazzo Zuanelli". Il tutto censito al Catasto Fabbricati - Sez. TOS - Fg. 33 mapp. 3390 sub 9 cat. A/2 - cl. 4 - vani 3,5 - R.C.Euro 388,63 mapp. 3390 sub 10 cat. A/2 - cl. 4 - vani 4,5 - R.C.Euro 499,67 mapp. 3390 sub 11 cat. A/2 - cl. 4 - vani 7 - R.C.Euro 777,27 mapp. 3390 sub 12 cat. A/2 - cl. 4 - vani 9,5 - R.C.Euro 1.054,86 con le proporzionali quote delle parti comuni ai sensi di legge.

Il tutto così come pervenuto all'esecutato in forza di atto di compravendita a rogito Notaio Giancarlo De Rossi in data 30 marzo 2001 rep. n. 46782/13356, trascritto a Salò in data 5 aprile 2001 ai nn. 1950/1237 e successiva riunione del diritto di usufrutto, a seguito del decesso dell'usufruttuario. Dalla relazione di stima si evince che l'immobile è di edificazione storica, con numerosi elementi architettonici e decorativi di pregio. Il sub. 9 identifica un appartamento al piano primo; il sub. 10 identifica un appartamento al piano secondo; il sub. 11 identifica un appartamento al piano secondo; il sub. 12 identifica un appartamento al piano primo, con locali accessori al piano terreno. Dalla relazione di stima si evince l'esistenza di un errore catastale di allineamento delle mappe, per cui potrà rendersi necessaria una richiesta di rettifica catastale delle mappe stesse da parte dell'aggiudicatario. Si rinvia comunque alla perizia di stima allegata agli atti della procedura. Il complesso di cui fanno parte gli immobili è stato edificato anteriormente all' 01 settembre 1967. Il CTU dichiara che la situazione attuale è conforme all'ultima pratica edilizia risultante: Concessione in sanatoria n. 707/condono n. 132/89 Reg. del 23 marzo 1989, con la quale sono state ricavate le quattro unità attuali. Successivamente, precisa il perito, non risultano depositati ulteriori atti o effettuate altre istanze; non risultano depositati il collaudo in sanatoria e la richiesta del certificato di agibilità come prescritti dalla concessione suddetta. Per eventuali aggiornamenti/approfondimenti in merito alle circostanze sopra esposte, si invitano i soggetti interessati a rivolgersi ad un tecnico di fiducia. L'immobile risulta vuoto. Lo stato di conservazione dell'immobile è precario e necessita di un sistematico intervento di restauro sia edilizio che strutturale. Dalla relazione del custode giudiziario si evince quanto segue: "tutto l'immobile è libero e risulta disabitato da parecchi anni; ciò nonostante non si rilevano danni e/o guasti evidenti che possono precludere la stabilità delle strutture portanti...le utenze risultano tutte disattivate...all'interno residuano beni mobili di scarso valore. Le chiavi risultano nel possesso dell'esecutato il quale si è impegnato a fornire copia al custode per ogni necessità. Per aggiornamenti circa lo stato occupazionale, si invitano i soggetti interessati a rivolgesi all'ivg.

PREZZO DI VENDITA:

Prezzo base:

Euro 387.450,00

Offerta minima: Euro 290.587,50

Rilancio Minimo: Euro 3.875,00

Cauzione: non inferiore al 10% dell'offerta

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 17 aprile 2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 17 aprile 2018 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

