ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 043/2022 (97-22) vm
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta dr.ssa Chiara Lanzani, Notaio in Concesio, con studio in Concesio, via G. Zanardelli 120, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO il provvedimento in data 20/12/2022 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi,
AVVISA che il giorno MARTEDÌ 19 novembre 2024 alle ore 12:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno LUNEDÌ 18 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di MONIGA DEL GARDA - Via Del Porto snc. Trattasi, ex perizia, di un fabbricato in corso di costruzione (centro benessere, sala congressi e ristorante) catastalmente in via del Porto, ma in realtà in via Don Augusto Cogo, che è costituito da n°1 unità immobiliare posta a piano interrato. Il tutto censito al Catasto Fabbricati - Sez. NCT - Fg. 6 mapp. 803 sub 49 cat. F/3 con le proporzionali quote delle parti comuni ai sensi di legge. Il tutto così come pervenuto alla società esecutata in forza dell'atto di compravendita del 20/10/2021

Rep. 53001/24032 Notaio Esposito Paola di Manerbio, trascritto a Brescia il 26/10/2021 ai nn. 50623/33708. Dall'esame della relazione tecnica di stima risulta che l'immobile di cui fa parte l'unità venne costruita a seguito di convenzione di lottizzazione del 07/11/2002 e D.I.A. pr. n° 7214 del 07/11/2003 (allegato n°7), 1° variante in corso d'opera con D.I.A. pr. n° 3872 del 23/06/2005 e 2° variante in corso d'opera con D.I.A. pr. n.3923 del 08/06/2006 per rifacimento muro di confine e modifica rampa centro benessere. I lavori previsti nelle varie D.I.A. sono stati eseguiti solo al rustico e presentano varie difformità, quali la variazione della posizione della piscina, la posa di n°3 lucernari circolari mentre ne erano previsti n°5; i tavolati per la formazione dei servizi per la piscina sono stati eseguiti sul lato opposto a quello previsto. Mancando le pavimentazioni le altezze attuali sono superiori a quelle previste nelle tavole di progetto; pertanto ai fini urbanistici le altezze utili da considerare sono di m. 4,00 nella parte sud-ovest e m. 2,69 nella parte nord-est. Si allegano le tavole delle planimetrie di progetto di cui alla DIA n°3872 e DIA n°3923. Allo stato attuale risulta che i vari progetti allegati alle DIA e la convenzione sono scaduti. Qualsiasi progetto, quali riqualificazione e destinazioni d'uso per riprendere e completare i lavori, dovranno essere preventivamente concordati con il comune e ottenere tutte le approvazioni di legge. Sarà anche necessario risolvere i problemi legati alla mancanza di accessi diretti all'unità che allo stato attuale risulta interclusa. Nel vigente PGT, piano delle regole, l'immobile è classificato in zone di: Attività turistico-ricettive D3.1 Attività alberghiere, contrassegnato con simbolo B "; dette zone sono normate dall'art. 45 delle norme tecniche di attuazione. Si allega planimetria dell'estratto della tavola di azzonamento del P.G.T. e estratto delle N.T.A. Il perito precisa quanto segue. La planimetria catastale non esiste in quanto trattasi di unità in corso di costruzione; la rappresentazione grafica consultabile è quella riportata nell'elenco subalterni con elaborato planimetrico. La copertura dell'immobile e l'area a sud antistante il fabbricato sono censiti con il mappale 803 sub 61 come lastrico solare. La relazione del perito rileva che le rappresentazioni sono imprecise e errate. Al lastrico solare doveva essere assegnato un subalterno e all'area davanti all'interrato nella zona sud un altro subalterno, dato che sono posti a due diversi livelli e non collegati tra di loro. Questa situazione determina confusione sui limiti e confini della proprietà in lato sud, per cui, in mancanza di altri elementi, si è ritenuto corretto considerare come confine il filo gronda (linea azzurra nella planimetria di rilievo) della soletta di copertura in quanto determina il limite del lastrico solare. Inoltre dalla conformazione planimetrica riscontrata dall'elaborato planimetrico risulta di proprietà una porzione di area a fianco rampa in lato sud-ovest. Attualmente l'unità immobiliare risulta interclusa, non essendoci accessi diretti alla stessa. Per tutto quanto non indicato nel presente avviso si rinvia alla perizia di stima. I beni immobiliari sopra descritti attualmente risultano liberi da persone e non utilizzati; ivi residua del materiale edile di scarto.

PREZZO DI VENDITA:

Prezzo base:

Euro 234.750,00

Offerta minima: Euro 176.062,50

Rilancio Minimo: Euro 2.348,00

Cauzione: non inferiore al 10% dell'offerta

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 04/02/2022, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 04/02/2022 al fine di verificare

l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
