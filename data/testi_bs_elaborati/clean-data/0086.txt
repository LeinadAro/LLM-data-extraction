ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.433/2023 (232-23) mb
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Astalegale.net S.p.a. Portale del Gestore: www.spazioaste.it
Il sottoscritto dott. FRANCESCO AMBROSINI, notaio in Brescia, con studio in Brescia, via Elia Capriolo n.48, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 2 aprile 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi,
AVVISA
che il giorno MARTEDÌ 22 ottobre 2024 alle ore 13:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.spazioaste.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 21 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di BRESCIA - via Giuseppe Frau n.35. Trattasi, ex perizia, di appartamento con autorimessa, in complesso di tipo a schiera, il tutto censito al: Catasto Fabbricati - Sez. NCT - Fg. 105 mapp. 891 sub. 11 z.c. 3, P. S1-T-1, cat. A/2 - cl. 4 - vani 8 - R.C. Euro 557,77; mapp. 891 sub. 12 z.c. 3, P. T, cat. C/6 - cl. 8 - mq. 15 - R.C. Euro 44,16;

con le proporzionali quote delle parti comuni ai sensi di legge. Il tutto come pervenuto in forza dei seguenti atti (a cui si rinvia per quanto in essi contenuto): - atto di assegnazione a socio di cooperativa edilizia in data 12/06/2007 Notaio Francesco Lesandrelli rep.nn. 91782/28072, trascritto a Brescia il 21/06/2007 ai nn 35876/20967; - successione legittima apertasi in data 31/07/2017 come da dichiarazione di successione registrata in data 03/10/2023 ai nn 88888/426224 trascritta in data 31/10/2023 ai nn 33256/48135. I titoli autorizzativi che interessano gli immobili staggiti sono indicati a pag. 14 della relazione di stima. Il perito dichiara la non regolarità edilizio-urbanistica e la non regolarità catastale; per modalità e costi di regolarizzazione si rinvia alle pagg. 15 e 17 della perizia. Si segnala che gli immobili staggiti sono interessati da Convenzione edilizia, atto Notaio Francesco Lesadrelli del 17/12/2004 rep. nn 81218/23605, trascritta in data 29/12/2004 ai nn 69286/40381, atto al quale si rinvia per le pattuizioni ed i vincoli ivi indicati, ed in particolare agli artt. 13, 14, 15,16 e ss. per quanto attiene ai requisiti soggettivi ed oggettivi della locazione e vendita successiva dei beni in oggetto. Gli immobili sono occupati dall'esecutata, che vi risiede insieme con la propria figlia, il suo compagno e la loro figlia minorenne.

PREZZO DI VENDITA:

Prezzo base:

Euro 219.000,00

Offerta minima: Euro 164.250,00

Rilancio Minimo: Euro 2.200,00

Cauzione:

non inferiore al 10% dell'offerta

IBAN:

IT87Y0333211200000002468607

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 17 ottobre 2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 17 ottobre 2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

