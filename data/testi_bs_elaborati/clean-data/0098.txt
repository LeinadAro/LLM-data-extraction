ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.786/2016 (581-17) mb
AVVISO DI VENDITA TELEMATICA ASINCRONA VI VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
Il sottoscritto dott. VALERIO CARPENTIERI, notaio in Nave, con studio in Nave, via Brescia 155/A, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 16 aprile 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita dell'immobile pignorato all'esecutato,
AVVISA
che il giorno MERCOLEDÌ 6 novembre 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 5 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ROVATO - Trattasi, ex perizia, di terreno agricolo, avente accesso da Via Mameli sul retro - lato nord - del cimitero contiguo al terreno in oggetto, il tutto censito al: Catasto Terreni - Fg. 3 mapp. 667 - semin Cl.1, ha. 00.32.15, RD Euro 29,06, RA Euro 26,57;

nei confini di mappa e di fatto. Il tutto così come pervenuto all'esecutato in forza dell'atto di compravendita in data 14/12/2012 n.ri 21537/14547 rep. Notaio Rizzonelli, trascritto a Brescia il 2/1/2013 ai n.ri 172/135 (atto al quale si rinvia per quanto in esso contenuto). Nei confini: a nord mappale 449 - a sud mappali 669/670 - a est strada comunale mapp.li 453-668 a ovest: strada comunale/cimitero comunale. Dal Certificato di Destinazione Urbanistica rilasciato dal Comune di Rovato in data 19 ottobre 2023 (in corso di aggiornamento), l'unità immobiliare staggita ricade in: PIANO DELLE REGOLE: - Azzonamento - zona E2 - aree agricole periurbane e di non trasformazione (per circa 3.048 mq pari al 100%); - Centro abitato - Delimitazione centro abitato - Delibera G.C. n.141 del 24/10/2011 (per circa 2.705 mq - pari al 88,8%); DOCUMENTO DI PIANO: - Fasce di rispetto del reticolo idrico minore (per circa 300 mq pari al 9,8%); - Rispetto allevamenti zootecnici - 9987 (per circa 705 mq - pari al 23,1%); - Rispetto stradale (per circa 342 mq - pari all'11,2%); - Zona di rispetto cimiteriale (per circa 3.048 mq - pari al 100%). Il Ctu segnala che "è presente un palo ENEL con attraversamento trasversale aereo di cavo inguainato", ma non risulta segnalata alcuna servitù. Il Ctu segnala che alla data del sopralluogo il terreno risultava incolto. Il custode giudiziario conferma che il terreno è incolto e che non sono in essere contratti di locazione. Per aggiornamenti in ordine allo stato occupazionale si rinvia al custode giudiziario - IVG Brescia.

PREZZO DI VENDITA:

Prezzo base:

Euro 17.718,75

Offerta minima: Euro 13.289,06

Rilancio Minimo: Euro 200,00

Cauzione:

non inferiore al 10% dell'offerta

IBAN:

IT78Z0333211200000002460402

*****

Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 25 novembre 2016, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 25 novembre 2016 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

