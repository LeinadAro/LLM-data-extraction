TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 727/2018 (228-19)
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La Dott.ssa MICHELA FORTI, dottore commercialista in Brescia, con studio in Brescia (BS), Via Ugo La Malfa n. 4, iscritta all’Ordine dei Commercialisti e degli Esperti contabili di Brescia, domiciliata ai fini della presente procedura in Brescia, Via San Zeno 99/a, presso l'Associazione Notarile per le Procedure Esecutive,
VISTO
l'ultimo provvedimento in data 16.07.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati.
AVVISA che il giorno GIOVEDÌ 24 ottobre 2024 alle ore 12.00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 23 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà in Comune di LONATO - Trattasi, ex perizia, di appartamento al piano secondo situato in un complesso condominiale con piccolo deposito nel sottotetto oltre a posto auto interrato, sito in via Filatoio al n.ro 64. Il tutto censito al Catasto Fabbricati - Sez. NCT - Fg. 30 mapp. 59 sub 577 P. 2, cat. A/2 - cl. 4 - vani 4,5 - R.C.Euro 348,61 mapp. 59 sub 593 P. S1, cat. C/6 - cl. 4 - mq. 17 - R.C.Euro 21,07 con le proporzionali quote delle parti comuni ai sensi di legge. Il tutto così come pervenuto agli esecutati in forza di atto di compravendita del 29.09.2004 ai nn.ri 66389 trascritto il 12.10.2004 ai nn.ri 51923/31530, atto al quale si rinvia per tutto quanto in esso contenuto. L'atto sopra descritto cita una convenzione stipulata con il Comune di Lonato di cui all'atto del notaio

Mazzola Pancera di Zoppola in data 30.07.1997, trascritto in data 06.08.1997 n. 25814/17621 e 25815/17622, atto al quale si rinvia per tutto quanto in esso contenuto e per la verifica di eventuali oneri o vincoli ivi previsti. Si rinvia altresì all'atto del notaio Fabbri trascritto in data 22.03.2003 ai nn.ri 14406/9184, per le pattuizioni e servitù ivi previste e per tutto quanto precisato nell'atto appena citato. La perizia evidenzia la sussistenza di un vincolo ambientale posto con decreto ministeriale del 25.08.65. Per i titoli autorizzativi, si rinvia alla perizia di stima. Si rinvia alla perizia di stima anche per eventuali irregolarità edilizio-urbanistiche e catastali riscontrate dal ctu. Si rinvia alla stessa anche per le sanatorie ed i relativi costi. Sussistono spese condominiali arretrate come meglio precisato nella perizia di stima alla quale si rinvia. Edificio costruito anteriormente al 01.09.1967 ed è stato interessato successivamente da una ristrutturazione in forza di concessione edilizia P 442-1996 del 13.03.1998. Dalla perizia di stima si evince che l'immobile risulta occupato da soggetti terzi unitamente alla famiglia, in forza di contratto di locazione ad uso abitativo. Dalla relazione del custode giudiziario si evince che l'occupante ha consegnato spontaneamente le chiavi del cespite immettendo il custode nel possesso del bene. Le chiavi pertanto risultano nella disponibilità del custode giudiziario. All'interno dell'immobile residuano masserizie prive di valore commerciale. L'immobile è in sufficiente stato conservativo. Per ogni aggiornamento circa lo stato occupazionale, si invitano i soggetti interessati a rivolgersi all'ivg.
PREZZO DI VENDITA: Prezzo base: Euro 75.031,88 Offerta minima: Euro 56.273,91 Rilancio Minimo: Euro 800,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 03.10.2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 03.10.2018, al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
