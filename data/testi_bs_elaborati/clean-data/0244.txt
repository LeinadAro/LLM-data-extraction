TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 061/2021 (139-21)
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta Avv. Patrizia Ghizzoni, Avvocato in Brescia, con studio in Rovato, Via Roma n. 44, iscritta all'Ordine degli Avvocati di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO l'ultimo provvedimento in data 06/03/2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi,
AVVISA che il giorno GIOVEDÌ 21 NOVEMBRE 2024 alle ore 12:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di BORGOSATOLLO - Trattasi ex perizia di appartamento con sottostante autorimessa con piccola porzione di giardino/aiuola ad uso esclusivo sito in Via T. Campanella al n.ro 26 e 30, facente parte di un complesso condominiale. Per una più dettagliata descrizione degli immobili, si rinvia alla perizia di stima. Il tutto censito al Catasto Fabbricati - Sez. NCT - Fg. 7 mapp. 864 sub 2 cat. A2 - cl. 5 - vani 4,5 - R.C.Euro 325,37 mapp. 864 sub 12 cat. C6 - cl. 3 - mq. 41 - R.C.Euro 84,70 con le proporzionali quote delle parti comuni ai sensi di legge. Il tutto così come pervenuto all'esecutata per atto di acquisto in data 13 dicembre 2007 n. 65706 di rep. Notaio Pezzi, trascritto a Brescia in data 24 dicembre 2007 ai nn. 71818/40952. Dalla certificazione notarile agli atti della procedura si rileva che il bene staggito risulta interessato da Convenzione urbanistica stipulata a favore del Comune di Borgosatollo con atto in data 10 marzo 2004 n. 27715 di rep. Notaio Defendi, trascritto a Salò in data 8 aprile 2004 ai nn. 17766/10731.

Si rinvia alla stessa per la verifica di eventuali oneri o vincoli ivi previsti e per tutto quanto in essa contenuto. L'edificio di cui fa parte l'immobile pignorato, è stato edificato nel 2006-2007. Per i documenti autorizzativi analizzati dal perito, si fa espresso riferimento alla perizia di stima. Si rinvia alla perizia anche per le eventuali difformità edilizio-urbanistiche nonché catastali. L'immobile risulta occupato da parte esecutata unitamente al figlio di maggiore d'età.

PREZZO DI VENDITA:

Prezzo base:

Euro 129.000,00

Offerta minima: Euro 96.750,00

Rilancio Minimo: Euro 1.300,00

Cauzione: non inferiore al 10% dell'offerta

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 23 aprile 2021, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 23 aprile 2021 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

