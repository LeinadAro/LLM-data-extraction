TRIBUNALE ORDINARIO DI BRESCIA PROCEDURA ESECUTIVA IMMOBILIARE N. 641/2021 cui è riunita la p.es. n. 247/2022 (82-22)
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta Avv. Patrizia Ghizzoni, con studio in Rovato, via Roma n. 44, iscritta all'Ordine degli Avvocati di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO il provvedimento in data 10/02/2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi.
AVVISA che il giorno GIOVEDÌ 21 NOVEMBRE 2024 alle ore 12:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE Lotto 1) Piena proprietà in Comune di PREVALLE - via San Pietro n.14. Trattasi, ex perizia, di porzione di immobile a corte disposta su due livelli fuori terra, oltre a sottotetto, il tutto censito al: Catasto Fabbricati - Sez. NCT - Fg. 13 mapp. 712 sub. 9 P. T-1-2, cat. A/4 - vani 8 - R.C. Euro 227,24 con le proporzionali quote delle parti comuni ai sensi di legge. Il tutto così come pervenuto all'esecutata in forza di permuta per scrittura privata autenticata in data 3 agosto 2005 n.66879/15167 rep. notaio Luigi Zampaglione, trascritta a Salò in data 5 agosto 2005 ai nn. 6181/4017 (atto al quale si rinvia per quanto in esso contenuto). Il perito precisa che: - i dati catastali sono corretti e coerenti con le risultanze di registri immobiliari; la planimetria catastale ha alcune incongruenze (si rinvia a pag. 10 della perizia datata 2 febbraio 2023); - necessita di aggiornamento l'elaborato di subalternazione, non rappresentando fedelmente la disposizione dei subalterni del mappale.

(Si rinvia alle pagg. 10-11 della perizia di stima datata 2 febbraio 2023 per quanto riguarda gli aggiornamenti catastali da porre in essere ed i costi preventivati dal perito). L'immobile è stato edificato in epoca anteriore al I settembre 1967; risulta inoltre interessato dai titoli autorizzativi edilizi elencati a pag. 14 e 15 della perizia di stima. Il perito segnala inoltre che l'unità, dal punto di vista urbanistico, è parte di una unità residenziale unica con il subalterno 10, bene inserito nel lotto 2; l'incoerenza è ovviabile con una Comunicazione di Inizio Lavori Asseverata ex art. 6 bis DPR 380/2001 per manutenzione straordinaria (si rinvia alle pagg. 15-16-17 alla perizia di stima datata 2 febbraio 2023 per quanto riguarda le pratiche necessarie per sanare le difformità ed i costi preventivati dal perito). L'unità immobiliare risulta libera da persone, ma non da cose (presenti all'interno alcuni beni mobili ed arredi di nessun valore).

PREZZO DI VENDITA:

Prezzo base:

Euro 112.500,00

Offerta minima: Euro 84.375,00

Rilancio Minimo: Euro 1.125,00

Cauzione:

non inferiore al 10% dell'offerta

Lotto 4) Piena proprietà. in Comune di SABBIO CHIESE - Trattasi, ex perizia, di area urbana sgombra ed attualmente utilizzata come parcheggio pubblico, con accesso da via del Sai, il tutto censito al: Catasto Terreni - Fg. 7 mapp. 8179 - F/1, Area urbana - mq. 785,00 nei confini di fatto e di mappa. Il tutto così come pervenuto all'esecutata in forza di: - compravendita per scrittura privata autenticata in data 4 maggio 2005 n.65100/14517 rep. notaio Luigi Zampaglione, trascritta a Salò in data 6 maggio 2005 ai nn. 3188/2113 (atto al quale si rinvia per quanto in esso contenuto); - compravendita per scrittura privata autenticata in data 20 giugno 2005 n.65975/14827 rep. notaio Luigi Zampaglione, trascritta a Salò in data 22 giugno 2005 ai rispettivi nn. 4787/3019 e 4788/3020 (atto al quale si rinvia per quanto in esso contenuto). Il perito precisa che: - i dati catastali sono corretti e coerenti con le risultanze di registri immobiliari; - il bene non è dotato di planimetria catastale, trattandosi di area urbana. Dalla certificazione notarile agli atti, l'unità immobiliare risulta interessata da servitù di transito trascritta a Salò il 28 gennaio 1981 ai nn.376/290, in dipendenza di verbale di conciliazione in data 30 aprile 1980 n.18/80 V.C. e n.327/79 Cont. di repertorio Pretura di Salò (atto al quale si rinvia per quanto in esso contenuto). L'area è attualmente utilizzata dal Comune di Sabbio Chiese come parcheggio pubblico senza titolo, ossia in forza di un accordo non sottoscritto, di fatto verbalmente concordato.

PREZZO DI VENDITA:

Prezzo base:

Euro 33.187,50

Offerta minima: Euro 24.890,63

Rilancio Minimo: Euro 332,00

Cauzione:

non inferiore al 10% dell'offerta

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 27 giugno 2022, data di redazione della documentazione ex art. 567 c.p.c.

Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 27 giugno 2022 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
