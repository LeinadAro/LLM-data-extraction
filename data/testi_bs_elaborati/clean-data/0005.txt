TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.576/2021 (224-23) mb
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
La sottoscritta dr.ssa ELENA RODENGHI, con studio in Adro (BS), via Orti n.34, iscritta all'Ordine dei Dottori Commercialisti e degli Esperi Contabili di Brescia, domiciliata ai fini della presente procedura in Brescia, Via Ugo La Malfa, 4, presso l'Associazione Notarile per le Procedure Esecutive,
VISTO
il provvedimento in data 14 marzo 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi,
AVVISA
che il giorno MERCOLEDÌ 9 ottobre 2024 alle ore 13:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 8 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di GUSSAGO - Loc. Navezze - via San Vincenzo n.24. Trattasi, ex perizia, di quattro unità immobiliari di cui due costituenti un ristorante posto al piano terra e due poste al piano primo costituenti un appartamento residenziale. L'accesso al ristorante avviene da via San Vincenzo 24, mentre l'accesso all'appartamento risulta al termine di una scala interna al ristorante, il tutto censito al: Catasto Fabbricati - Sez. NCT - Fg. 7 mapp. 95 sub. 1 P. T, cat. C/1 - cl. 5 - mq. 39 - R.C.Euro 336,37; mapp. 95 sub. 2 P. 1, cat. A/3 - cl. 3 - vani 1,5 - R.C.Euro 56,55; mapp. 96 sub. 1 P. T, cat. C/1 - cl. 5 - mq. 187 - R.C.Euro 1.612,84;

mapp. 96 sub. 2 P. 1, cat. A/3 - cl. 3 - vani 4,5 - R.C.Euro 169,66; con le proporzionali quote delle parti comuni ai sensi di legge. Il tutto così pervenuto agli esecutati, relativamente alle unità individuate: - al fg. 7 part. 96 subb. 1 e 2, in forza di atto di compravendita del 23/04/1972 rep 12530/6851 notaio Giuseppe Casari, trascritto il 17/05/1972 ai nn. 8153/6140 da potere di XXX che si riservava il diritto di usufrutto; Successivamente è avvenuta denuncia di successione mortis causa dell'usufruttuario, pertanto il diritto di usufrutto si è riunito al diritto di proprietà; - al fg. 7 part. 95 subb 1 e 2, in forza atto di compravendita del 14/09/1992 rep 26444 notaio Pezzi Maria, trascritto il 22/09/1992 ai nn. 17182/25728. (atti ai quali si rinvia per quanto in essi contenuto). Si rinvia alle pagg. 18-19 per quanto riguarda le pratiche edilizie relative al compendio staggito. Il perito dichiara che: - le unità immobiliari di cui ai mapp.95 sub. 1 e 96 sub. 1 risultano parzialmente difformi dalle concessioni amministrative (si rinvia alle pagg. 19-20-21 della perizia di stima anche per quanto riguarda le opere in sanatoria ed i relativi costi preventivati dal perito); - le unità immobiliari di cui ai mapp.95 sub. 2 e 96 sub. 2 risultano conformi alle concessioni amministrative (si rinvia al pag. 20 della perizia di stima). Il compendio staggito risulta occupato fino all'aggiudicazione da soggetti terzi, autorizzati dal G.E. con provvedimento del 18 agosto 2022, dietro versamento di due indennità di occupazione a favore della procedura esecutiva. Alla data di redazione dell'avviso l'occupante non ha provveduto al versamento delle indennità di occupazione, per tale motivo si relazionerà il G.E. sul punto, chiedendo l'emissione dell'ordine di liberazione del compendio.

PREZZO DI VENDITA:

Prezzo base:

Euro 240.018,75

Offerta minima: Euro 180.014,06

Rilancio Minimo: Euro 2.401,00

Cauzione:

non inferiore al 10% dell'offerta

IBAN:

IT37S0511653990000000003181

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 13 ottobre 2021, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 13 ottobre 2021 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

