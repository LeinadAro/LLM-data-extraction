ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 610/2018 (81-23) az
AVVISO DI VENDITA TELEMATICA ASINCRONA IV VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr. MARCO MASSA, notaio in BRESCIA, con studio in BRESCIA, Via Elia Capriolo, 48, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 12.09.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati.
AVVISA che il giorno GIOVEDÌ 21 NOVEMBRE 2024 alle ore 11.00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE Piena proprietà. in Comune di DELLO - Via X Giornate n. 25 - Trattasi di alloggio posto a piano primo con balcone e locale cantina a piano seminterrato oltre ad autorimessa sempre posta a piano seminterrato facente parte di un edificio condominiale, il tutto censito al Catasto Fabbricati - Sez. NCT - Fg. 8 mapp. 295 sub 6 P. 1-S1, cat. A2 - cl. 5 - vani 4 - R.C.Euro 237,57 mapp. 295 sub 16 P. S1, cat. C6 - cl. 2 - mq. 60 - R.C.Euro 71,27 con le proporzionali quote delle parti comuni ai sensi di legge, il tutto così come pervenuto in forza di atto di compravendita in data 02.08.2007 nn.35272/13856 rep. Notaio Santosuosso.

Per i titoli autorizzativi esaminati dal perito, si rinvia alla perizia di stima. Il perito ha dichiarato la regolarità catastale ma la non regolarità edilizia - urbanistica della costruzione e la difformità della stessa al titolo abilitativo edilizio citato. Per i dettagli si rinvia alla perizia agli atti. L'accesso al fabbricato di cui fanno parte gli immobili staggiti avviene tramite strada privata su altra proprietà. A tal proposito si rileva che sussistono: - servitù di passaggio pedonale, carraio e di condotta interrata di impianti tecnologici, gravante il mappale 216 (ex 216/A) del foglio 8 di N.C.T.R., a favore del mappale 217 e del terreno su cui è stato costruito il fabbricato di cui gli immobili in oggetto fanno parte (mappale 295, ex 216/B); - servitù di passaggio pedonale e carraio, a favore del mappale 84 del foglio 8 di N.C.T.R., gravante una striscia di terreno posta al confine est del terreno su cui è stato costruito il fabbricato di cui gli immobili in oggetto fanno parte (mappale 216). Per ogni eventuale approfondimento aggiornamento rispetto a quanto sopra esposto, si invitano i soggetti interessati a rivolgersi ad un tecnico di fiducia. Dalla relazione del custode giudiziario si evince che gli immobili staggiti sono occupati dagli esecutati con i due figli di cui uno (all'epoca dell'ultima relazione di accesso), minorenne. Per aggiornamenti sullo stato occupazionale si invitano gli interessati a rivolgersi al custode giudiziario. Gli immobili in oggetto fanno parte di un edificio condominiale composto da otto alloggi oltre a cantine ed autorimesse interrate ma al momento non è stato nominato alcun amministratore condominiale.
PREZZO DI VENDITA: Prezzo base: Euro 75.937,50 Offerta minima: Euro 56.953,12 Rilancio Minimo: Euro 760,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 01.08.2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 01.08.2018 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
