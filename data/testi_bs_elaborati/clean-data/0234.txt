ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA DIVISIONE GIUDIZIALE ENDOESECUTIVA
n° R.G. 19568/2017 (813-18)
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** Il sottoscritto dr. GABRIELE BEZZI, notaio in Brescia, con studio in Brescia, Via Solferino 55/M, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 04/07/2023 con il quale il Giudice lo ha delegato, ai sensi dell'art. 591-bis c.p.c., al compimento delle operazioni di vendita degli immobili,
AVVISA
che il giorno GIOVEDÌ 21 novembre 2024 alle ore 11:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ISEO - Via Montecolo snc (catastalmente) Località Montecolo. Trattasi, ex perizia, di un'abitazione in villino sviluppantesi ai piani rialzato e primo, con autorimessa nel seminterrato, il tutto censito al Catasto Fabbricati - Sez. NCT - Fg. 1 mapp. 56 sub 1 cat. A7 - cl. 5 - vani 9,5 - R.C.Euro 883,14

mapp. 56 sub 2 cat. C6 - cl. 5 - mq. 22 - R.C.Euro 69,31 con le proporzionali quote delle parti comuni ai sensi di legge. Il tutto così come pervenuto ai comproprietari - per le rispettive quote di spettanza - in forza dell'atto compravendita in data 10 dicembre 1975 n. 3028/438 di rep. Notaio A. Staffieri, trascritto a Brescia il 7 gennaio 1976 ai nn. 257/201; atto a cui si rinvia per tutto quanto in esso contenuto. Dalla relazione notarile agli di causa si evince che, nel suddetto atto di provenienza, parte compratrice ha dichiarato di essere a consocenza delle servitù costituite con i seguenti atti: - Notaio T. Bonardi in data 8 settembre 1939 n. 5988 di rep.; - Notaio Gatti del 18 maggio 1933 n. 2205/1834 di rep.; - Notaio T. Bonardi in data 19 ottobre 1940 n. 6346 di rep.; - Notaio E. Perugini in data 28 ottobre 1927 n. 12877/7297 di rep.; - Notaio Staffieri in data 15 maggio 1975 n. 1062/356 di rep. Nel citato atto di provenienza a favore comproprietari si precisava, inoltre, che "(...) formano oggetto del presente atto qualsiasi diritto spettante al dante causa, sul tratto della strada consorziale delle Santelle (...)". Dall'esame della documentazione agli atti, si appurava che a carico dei comproprietari e sugli immobili oggetto di divisione risulta trascritto - in data 23 settembre 2016 ai nn. 36963/22812 - il pignoramento che ha originato l'esecuzione immobiliare n. 1024/2016, promossa dal creditore che ha altresì incardinato la presente divisione. Dalla perizia di stima in atti si evince che il fabbricato in esame risulta interessato dai seguenti provvedimenti edilizi autorizzativi: - Licenza di costruzione rilasciata in data 13/08/1975 P.E. n. 51 prot. 4493; - Concessione edilizia in sanatoria in data 17/03/1997 n. 2305, con relativa autorizzazione all'abitabilità. Il perito conferma di avere accertato la regolarità edilizio-urbanistica e catastale. Si segnala sequestro conservativo trascritto a Brescia il 24/04/2023 ai n.ri 12362/17907, in forza di provvedimento del Tribunale di Brescia del 19/04/2023 n° 4840.

L'immobile in esame - alla data del sopralluogo del ctu - risultava occupato dal comproprietario esecutato (per aggiornamenti circa lo stato occupazionale si invita a contattare direttamente il custode giudiziario).

PREZZO DI VENDITA:

Prezzo base:

Euro 519.427,51

Offerta minima: Euro 389.570,63

Rilancio Minimo: Euro 5.200,00

Cauzione:

non inferiore al 10% dell'offerta

IBAN:

IT85T0333211200000002461493

-

*****

Per tutto quanto non indicato nel presente avviso di vendita si rimanda alla perizia di stima agli atti.

Si precisa che le ispezioni ipotecarie e catastali statuiscono alla data del 18/01/2019, data di

redazione della documentazione ex art. 567 c.p.c.

Rimane pertanto a carico di chi dovesse presentare offerte ogni eventuale aggiornamento delle

visure ipotecarie a data successiva a quella sopra indicata del 18/01/2019 al fine di verificare

l’esistenza di possibili ulteriori gravami.

Si segnala che, relativamente all'immobile oggetto di esecuzione, non è stato verificato lo stato

degli impianti.

Il compendio immobiliare viene venduto a corpo e non a misura, nello stato di fatto e di diritto in

cui si trova, con la precisazione che la vendita forzata non è soggetta alle norme concernenti la

garanzia per vizi o mancanza di qualità.

Con l'avvertenza che l'aggiudicatario, potrà, ricorrendone i presupposti avvalersi delle disposizioni

di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
