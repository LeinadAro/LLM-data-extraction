ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.1125/2017 (774-18) mb
AVVISO DI VENDITA TELEMATICA ASINCRONA VI VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
Il sottoscritto dott. GIORGIO CEMMI, notaio in Darfo Boario Terme, con studio in Darfo Boario Terme, via Albera n.18, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 28 maggio 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati alla società esecuta,
AVVISA
che il giorno MARTEDÌ 22 ottobre 2024 alle ore 11:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 21 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 8) Piena proprietà. in Comune di ROCCAFRANCA - frazione Ludriano. Trattasi, ex perizia, di due appezzamenti di terreno pianeggianti, di medio impasto ed irrigati per scorrimento con acque della roggia Carpenetta accorpati fra loro, il tutto censito al:

Catasto Terreni - Fg. 11 mapp. 98 - semin irrig Cl.1, ha. 00.30.80, RD Euro 26,25, RA Euro 33,40; mapp. 196 - semin irrig Cl.1, ha. 00.15.40, RD Euro 13,12, RA Euro 16,70; nei confini di mappa e di fatto. Il tutto cosi pervenuto alla società esecutata in forza di atto di atto di compravendita del 20/07/2009 rep. n. 66029/14015 Notaio Mazzola Panciera, trascritto a Brescia il 7/08/2009 ai nn. 3581/21647, atto al quale si rinvia per tutto quanto in esso statuito. Il Ctu non ha rilevato alcuna difformità. Il perito evidenzia che dalla consultazione dei documenti, dei piani e delle tavole grafiche costituenti il PGT emergono i seguenti vincoli, e/o fasce di rispetto e/o ambiti di trasformazione. In particolare per quanto riguarda il mapp.98 del Fg. 11 si ha, nel Documento di Piano: - vincolo geologico: "vincolo di polizia idraulica ai sensi del DGR 25 gennaio 2002 n. 7/7868 e s.m.i" evidenziato nella tavola grafica A2.6 e nella tav. 9.2 B della Carta dei Vincoli Geologici e definito dal "Regolamento dell'Attività di Polizia Idraulica sul Reticolo Idrico Minore di Competenza Comunale e Norme Generali di Tutela dei Corsi d'Acqua". Dal Certificato di Destinazione Urbanistica rilasciato dal Comune di Roccafranca in dta 23 febbraio 2023 (in corso di aggiornamento) si evince che i mappali in oggetto sono così individuati: - dal vigente P.G.T. - Piano delle Regole: zona "E1 - Area Agricola Produttiva"; - dal P.G.T. adottato - Piano delle Regole: zona "E - Aree Agricole". Il perito precisa che "i due appezzamenti di terreno ora agricoli vengono valutati in funzione della loro potenzialità edificatoria". Il perito precisa altresi che l'area in oggetto non è ancora edificabile ma lo diventerà solo quando sarà predisposto il progetto di Piano Attuativo, sottoscritta la Convenzione Edilizia nonché realizzati i lavori di urbanizzazione e quant'altro indicato dalle Norme di Attuazione. Dalla perizia si evince che al momento del sopralluogo i due appezzamenti di terreno risultavano incolti per essere ammessi al contributo comunitario denominato PAC. I fondi agricoli in oggetto sono condotti direttamente dalla società agricola pignorata. Si invitano gli interessati a prendere contatti con il custode giudiziario, IVG Brescia, per aggiornamenti in ordine allo stato occupazionale.

PREZZO DI VENDITA:

Prezzo base:

Euro 46.910,38

Offerta minima: Euro 35.182,79

Rilancio Minimo: Euro 500,00

Cauzione:

non inferiore al 10% dell'offerta

IBAN:

IT76X0333211200000002460488

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 20 ottobre 2017, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 20 ottobre 2017 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

