ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.11/2023 (59-23) mb
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dott. BRUNO GIORDANO, notaio in Rezzato, con studio in Rezzato, via Antonio Gramsci 16, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 5 dicembre 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita dell'immobile pignorato all'esecutato, nonché Custode Giudiziario dello stesso,
AVVISA
che il giorno MERCOLEDÌ 23 ottobre 2024 alle ore 10:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 22 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ARTOGNE - via Caduti della Resistenza n.24. Trattasi, ex perizia, di un appartamento posto al secondo piano di un fabbricato condominiale, il tutto censito al: Catasto Fabbricati - Fg. 21 mapp. 4317 sub. 10 P. 2, cat. A/3 - cl. 1 - vani 4,5 - R.C. Euro 199,87; con le proporzionali quote delle parti comuni ai sensi di legge.

Il tutto come pervenuto all'esecutato, all'epoca in regime di comunione legale dei beni, in forza di atto di compravendita in data 30/03/2010 Notaio Luigi Raffaele D'agostino rep.nn. 16244/5696. trascritto a Breno in data 28/04/2010 ai nn 3468/2646 atto al quale si rinvia per tutto quanto in esso contenuto. Nell'atto di provenienza citato vengono richiamate: "servitù di cui all'atto del Repertorio del Notaio Bazzoni in data 17 agosto 1973, Repertorio n 24022, registrato a Breno il 6 settembre 1973 al n.1519, vol.134, e trascritto a Breno il 12 settembre 1973 ai nn 3043/2664, come integrato con scrittura privata autenticata dal Notaio Staffieri in data 27 febbraio 2004, repertorio n.121850/23914, registrata a Brescia il 16 marzo 2004 al n.605, serie 2, e trascritta a Breno il 2 maggio 2005 ai nn. 3424/2473"; viene inoltre riportato che "la parte acquirente dichiara di prestare il proprio consenso, per quanto possa occorrere e per quanto di sua competenza - e la società alienante, come rappresentata e per quanto possa occorere, accetta - a che il vano sottotetto facente parte del complesso immobiliare di piena proprietà della società alienante e sito in Artogne (BS) alla via Caduti della Resistenza, attualmente censito al Catasto Fabbricati di detto comune al foglio 21 con la particella 4507, subalterni da 5 a 13, compresi, e confinante con il complesso immobiliare di cui è parte l'unità immobiliare oggetto del presente atto possa essere trasformato in unità immobiliari ad uso abitazione - anche, eventualmente, effettuando un sopralzo di detto complesso immobiliare ed in deroga alle distanze stabilite dalla normativa in materia -, il tutto comunque nel pieno rispetto della legislazione vigente in materia ed in confomità dei permessi e/o delle autorizzazioni eventualmente necessaire da richiedere alle autorità competenti. La società alienante, come rappresentata, e la parte acquirente si danno reciprocamente atto e hanno dichiarato che l'accesso pedonale e carraio dalla strada comunale (via caduti della resistenza) al complesso immobiliare di cui è parte l'immobile in contratto avviene attraverso l'area urbana, facente parte del medesimo complesso, della superficie catastale di 200 (duecento) metri quadrati, e censita con il subalterno 8 della particella 4317 del foglio 21 del catasto fabbricati del Comune di Artogne (BS) - via caduti della resistenza n.12/a piano T-categoria area urbana-di piena proprietà della società alienante che, come rappresentata, presta ogni opportuno assenso al riguardo". I titoli autorizzativi che interessano l'immobile staggito sono indicati a pag. 16 della relazione di stima alla quale si rinvia per quanto segnalato dal perito e per l'indicazione di modalità e costi di regolarizzazione delle difformità riscontrate. L'immobile risulta libero da persone ma non da cose. Si segnalano spese condominiali inevase.

PREZZO DI VENDITA:

Prezzo base:

Euro 34.503,75

Offerta minima: Euro 25.877,81

Rilancio Minimo: Euro 400,00

Cauzione:

non inferiore al 10% dell'offerta

IBAN:

IT16V0333211200000002468505

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 27 gennaio 2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 27 gennaio 2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di

cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
