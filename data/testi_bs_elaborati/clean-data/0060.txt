ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 480/2020 (437-20) az
AVVISO DI VENDITA TELEMATICA ASINCRONA IV VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr. GIANFRANCO de VANNA, notaio in GARDONE VAL TROMPIA, con studio in GARDONE VAL TROMPIA, Via Giacomo Matteotti 300/R, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 11.07.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi.
AVVISA che il giorno MERCOLEDÌ 23 ottobre 2024 alle ore 12.30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MARTEDÌ 22 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 2) Piena proprietà in Comune di POZZOLENGO - Via Italia Libera n. 27- Trattasi, ex perizia, di fabbricato costruito per esigenze produttive e commerciali, il tutto censito al: Catasto Fabbricati - Sez. NCT - Fg. 15 mapp. 158 sub. 1 cat. D/8 - R.C. Euro 14.000,00; con le proporzionali quote delle parti comuni ai sensi di legge.

Catasto Terreni - Fg. 15 mapp. 158 - ente urbano - ha. 00.51.70; nei confini di mappa e di fatto. Il tutto così come pervenuto in parte per successione con dichiarazione del 25/03/1997, trascritta il 16/04/1997 ai n.ri 12015/8243 ed in parte per successione con dichiarazione del 06/08/1997, trascritta il 29/01/2005 ai n.ri 5044/3266. Nella relazione notarile si segnala preliminare di compravendita del 24/03/2017 rep. 824/694 notaio Emanuele Magnano San Lio, trascritto il 10/04/2017 ai n.ri 15938/9695 - formalità che non verrà cancellata con il decreto di trasferimento (atto al quale si rinvia per quanto in esso contenuto). L'immobile è stato edificato in data anteriore al 01.09.1967 ed è interessato dai titoli autorizzativi elencati a pag. 13 della perizia. Si rinvia alle pagine da 14 a 16 della perizia del lotto 2 per quanto riguarda le dichiarazioni di rispondenza edilizio-urbanistica e di rispondenza catastale del perito. Il perito in particolare segnala la presenza, a confine con la particella 154 (non oggetto di pignoramento) e in aderenza al fabbricato corrispondente alla particella 155 (non oggetto di pignoramento), di un fabbricato di circa 75 mq lordi che si estende per due terzi sulla particella 158 ed un terzo sulla particella 153 (lotto 1). Il perito dichiara che tale fabbricato dovrà essere demolito in quanto la difformità non potrà essere regolarizzata (si veda pag. 14 della perizia del lotto 2). Per ogni aggiornamento / approfondimento si invitano i soggetti interessati a rivolgersi ad un tecnico di fiducia. L'unità immobiliare identificata al mapp.158/1 risulta libero da persone ma non da cose; le chiavi sono nella disponibilità del custode. Parte esecutata ha informato il custode dell'avvio di un procedimento volto a verificare la presenza di amianto nel compendio staggito; procedimento avviato da parte del comune di Pozzolengo. Per ogni aggiornamento si invitano i soggetti interessati a rivolgersi al comune.
PREZZO DI VENDITA: Prezzo base: Euro 363.234,38 Offerta minima: Euro 272.425,78 Rilancio Minimo: Euro 3.700,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 29 settembre 2020, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 29 settembre 2020 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
