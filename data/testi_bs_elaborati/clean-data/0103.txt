TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.800/2018 (400-19)
AVVISO DI VENDITA TELEMATICA ASINCRONA IV VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
Il sottoscritto dott. Cesare Frati, con studio in Nave, via Don Filippo Bassi 19/a, iscritto all'Ordine dei Dottori Commercialisti e degli Esperti Contabili di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 30 maggio 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati,
AVVISA
che il giorno MERCOLEDÌ 6 novembre 2024, alle ore 11:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 5 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 1) Piena proprietà fg. 84 mappale 84 subalterni 5, 6, 10 e 16. Quota di 1/3 di piena proprietà fg. 84 mappale 86. in Comune di MONTICHIARI - Località Novagli in via Cavour n.45. Trattasi, ex perizia, di un'abitazione distribuita su due livelli (piano terra e piano primo) con autorimessa al piano terra, oltre a legnaia e corte esclusiva, il tutto censito al: Catasto Fabbricati - Sez. NCT - Fg. 84 mapp. 84 sub. 5 cat. A/2 - cl. 5 - vani 9,5 - R.C.Euro 760,48; mapp. 84 sub. 6 cat. C/6 - cl. 3 - mq. 41 - R.C.Euro 63,52; mapp. 84 sub. 10 cat. F/4 - in corso di definizione (legnaia);

mapp. 84 sub. 16 cat. F/1 - area urbana di mq. 50. con le proporzionali quote delle parti comuni ai sensi di legge. Catasto Terreni - Fg. 84 mapp. 86 - area urbana nei confini di mappa e di fatto. Il tutto così come pervenuto all'esecutato in forza di: - successione mortis causa apertasi in data 14 agosto 1995, cui è seguita la denuncia di successione trascritta a Brescia in data 18 aprile 1997 n. 12335/8487, e la relativa accettazione tacita di eredità trascritta a Brescia in data 6 novembre 2000 n. 42037/24694; - atto di divisione a rogito Notaio Rossi in data 10 ottobre 1996 n. 15852 di rep., trascritto a Brescia il 9 novembre 1996 n. 32837/21301. Dall'esame della relazione tecnica di stima agli atti si evince che il fabbricato in esame è stato oggetto di un intervento di ristrutturazione realizzato nel 1996; in perizia si citano i seguenti provvedimenti edilizi autorizzativi: - Concessione Edilizia n. 115 del 23/07/1996; - Permesso a costruire in sanatoria n. 150 del 2014; - In data 29/04/2016 con istanza n. 14761 veniva richiesto il rilascio del Certificato di agibilità. Il perito dichiara la non regolarità edilizio - urbanistica dell'immobile staggito per le motivazioni indicate alle pagine 7 e 8 della relazione tecnica di stima, con la precisazione che trattasi di difformità sanabili e che gli oneri di sanatoria, indicativamente quantificati nella somma di Euro 20.000,00, sono stati sottratti dal valore finale di stima dell'immobile. Il perito dichiara la conformità catastale dell'immobile staggito. Dalla relazione del Custode giudiziario datata 9 gennaio 2020, l'immobile staggito risulta occupato dall'esecutato. Si invitano gli interessati a prendere contatti con il custode IVG-Brescia, per aggiornamenti in ordine allo stato occupazionale.

PREZZO DI VENDITA:

Prezzo base:

Euro 121.668,75

Offerta minima: Euro 91.251,56

Rilancio Minimo: Euro 1.300,00

Cauzione:

non inferiore al 10% dell'offerta

IBAN:

IT39F0333211200000002412037

Lotto 2) Piena proprietà fg. 84 mappale 84 subalterni 11 e 12. Nuda proprietà fg. 84 mappale 84 subalterni 18 e 19, con la precisazione che il diritto di usufrutto compete ad un soggetto nato nel 1947. Quota di 1/3 di piena proprietà fg. 84 mappale 86. in Comune di MONTICHIARI - Località Novagli in via Cavour n.45. Trattasi, ex perizia, di un'abitazione distribuita su due livelli con autorimessa al piano terra, oltre a corte esclusiva, legnaia e autorimessa. Si evidenzia inoltre che, sulla copertura del fabbricato in esame, sussistono pannelli per impianto fotovoltaico; l'impianto copre quasi interamente la falda sud del tetto per una estensione quindi di circa 70 mq. ed è al servizio di una unità abitativa di totali mq. 260. Si precisa che il suddetto impianto fotovoltaico - non autonomamente accatastato - è stato considerato ai fini della stima del valore dell'immobile, quale incremento dello stesso. Le dimensioni di tale impianto possono essere definite medie. Il tutto censito al: Catasto Fabbricati - Sez. NCT - Fg. 84 mapp. 84 sub. 11 cat. F/4 - in corso di definizione; mapp. 84 sub. 12 cat. C/6 - cl. 3 - mq. 51 - R.C. Euro 79,02;

mapp. 84 sub. 18 cat. A/2 - cl. 5 - vani 11,5 - R.C. Euro 920,58; mapp. 84 sub. 19 cat. C/6 - cl. 3 - mq. 30 - R.C. Euro 46,48; con le proporzionali quote delle parti comuni ai sensi di legge. Catasto Terreni - Fg. 84 mapp. 86 - area urbana nei confini di mappa e di fatto. Il tutto così come pervenuto all'esecutato in forza di: - successione mortis causa apertasi in data 14 agosto 1995, cui è seguita la denuncia di successione trascritta a Brescia in data 18 aprile 1997 n. 12335/8487, e la relativa accettazione tacita di eredità trascritta a Brescia in data 6 novembre 2000 n. 42037/24694; - atto di divisione a rogito Notaio Rossi in data 10 ottobre 1996 n. 15852 di rep., trascritto a Brescia il 9 novembre 1996 n. 32837/21301. Nel suddetto atto di divisione, si precisava quanto segue: "(...) l'area cortiva esclusiva di cui al mappale 84 sub. 1 posta in lato sud viene gravata da servitù di passaggio pedonale e carraio a favore delle restanti unità di cui ai mappali 84 sub. 2 e sub. 3 per accedere alla strada privata di cui al mappale 86, mentre l'unità immobiliare di cui al mappale 84 sub.2 viene gravata da identica servitù di passaggio pedonale e carraio a favore dell'unità immobiliare di cui al mappale 84 sub. 3. La signora ****** proprietaria del mappale 93 godrà del diritto di passaggio pedonale e carraio sulla strada privata di cui al mappale 86 di proprietà comune a ******; dette servitù e diritti non risultano autonomamente trascritti ma soltanto riportati nel quadro "D" della nota di trascrizione del detto atto di divisione. b) il mappale 86 risulta gravato: - da servitù di passaggio pedonale, carraio e servizi tecnologici a favore dei mappali 406 sub. 12, 366 subb. 1, 2 e 3, 407, 420, 419, 406 subb. da 1 a 10; detta servitù è stata costituita con atto Notaio Vanoli in data 21 marzo 2005 n. 86348/10835 di Repertorio, debitamente registrato e trascritto a Brescia in data 14 aprile 2005 n. 18983/11405; - da servitù per posa servizi tecnologici a favore A2A S.P.A. costituita con atto Notaio Cisotto in data 3 marzo 2010 n. 124272/19508 di Repertorio, debitamente registrato e trascritto a Brescia il 23 marzo 2010 n. 11853/6652 (...)"; - atto di permuta autenticato dal Notaio Mistretta in data 24 febbraio 2010 n. 93765/33367 di rep., trascritto a Brescia in data 18 marzo 2010 n. 11269/6389. Dall'esame della relazione tecnica di stima agli atti si evince che il fabbricato in esame è stato oggetto di un intervento di ristrutturazione realizzato nel 1996; si cita il seguente provvedimento edilizio autorizzativo: - Permesso di costruire n. 46 del 19/05/2008. Il perito dichiara la non regolarità edilizio - urbanistica dell'immobile staggito per le motivazioni indicate alle pagine 9 e 10 della relazione tecnica di stima, con la precisazione che trattasi di difformità sanabili e che gli oneri di sanatoria, indicativamente quantificati nella somma di Euro 50.000,00, sono stati sottratti dal valore finale di stima dell'immobile. Il perito dichiara la conformità catastale dell'immobile staggito. Dalla relazione del Custode giudiziario datata 9 gennaio 2020, l'immobile staggito risulta occupato dall'esecutato e dal soggetto usufruttuario non esecutato. Si invitano gli interessati a prendere contatti con il custode IVG-Brescia, per aggiornamenti in ordine allo stato occupazionale.

PREZZO DI VENDITA:

Prezzo base:

Euro 88.948,12

Offerta minima: Euro 66.711,09

Rilancio Minimo: Euro 900,00

Cauzione:

non inferiore al 10% dell'offerta

IBAN:

IT36H0333211200000002412138

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 15 ottobre 2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 15 ottobre 2018 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
