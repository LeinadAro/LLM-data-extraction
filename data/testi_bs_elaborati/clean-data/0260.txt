TRIBUNALE DI BRESCIA UFFICIO ESECUZIONI IMMOBILIARI PROCEDURA ESECUTIVA R.G.E. 538/2022 Giudice dell’Esecuzione: Dott. Alessandro Pernigotto Professionista Delegato: Avv. Irene Lavini 25122 Brescia Via Vittorio Emanuele II n. 31 - Tel.030.40071 e-mail: avv.irenelavini@studiolegalenicosia.net – Pec: irene.lavini@brescia.pecavvocati.it
AVVISO DI VENDITA SENZA INCANTO IN MODALITA’ ASINCRONA TELEMATICA NELLA PROCEDURA ESECUTIVA 538/2022 RGE
III° ESPERIMENTO DI VENDITA
Il Professionista delegato Avv. Irene Lavini,
VISTA l’ordinanza in data 7.11.2023, con la quale il Giudice delle Esecuzioni Immobiliari del Tribunale di Brescia l’ha delegata ex art. 591 bis c.p.c. al compimento delle operazioni di vendita relative ai beni immobili oggetto della procedura esecutiva in epigrafe, e a norma dell’art. 490 c.p.c.
AVVISA
Che a partire dalle ore 12:00 del giorno 05.12.2024 e fino alle ore 12:00 del giorno 12.12.2024, si procederà alla vendita senza incanto con modalità telematica asincrona, ai sensi dell’art. 24 del D.M. Giustizia n. 32/2015, dei beni pignorati in calce descritti, così come da perizia depositata nel fascicolo informatico e posta a corredo della pubblicazione, che potrà essere consultata dall’offerente, che vengono venduti a corpo e non a misura, con tutte le pertinenze, accessioni, ragioni e azioni, eventuali servitù attive e passive, apparenti e non apparenti, nello stato di fatto e di diritto in cui si trovano, anche in riferimento alla Legge n. 47/85, al D.P.R. n. 380/01 e al D.M. N. 37/08 e successive modificazioni, alle vigenti norme di legge per quanto non espressamente indicato e fermo il disposto dell’art. 2922 c.c. Alla vendita potranno partecipare gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino alle ore 12.00 del giorno 04.12.2024 (giorno antecedente la vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
BENI OGGETTO DELLA VENDITA LOTTO UNICO
Piena proprietà Beni siti in Comune di Palazzolo Sull’Oglio (BS), Località San Pancrazio, via Ortigara n. 12.
1

Firmato Da: LAVINI IRENE Emesso Da: ARUBAPEC S.P.A. NG CA 3 Serial#: 754bcbb9d784b2bda72973bb10aa6910

Trattasi, ex perizia, di appartamento trilocale di circa 113 mq di superficie commerciale posto al piano rialzato di un edificio plurifamiliare, con autorimessa al piano seminterrato, oltre a spazi comuni. L’abitazione risulta caratterizzata da: ingresso esclusivo con accesso da portico, zona giorno composta da un unico ambiente soggiorno- cucina e zona notte composta da due camere, di cui una con balcone, e un bagno. Un ulteriore accesso all’abitazione avviene dal vano scala comune posto al centro del prospetto nord del fabbricato. La scala che collega i vari piani, l’intero piano sottotetto, nonché la rampa di accesso all’interrato e l’intera zona esterna costituiscono parti comuni alle due unità abitative poste al piano rialzato e primo, quest’ultima non oggetto di vendita. Il tutto censito al: Comune di Palazzolo Sull’Oglio (BS) - Catasto Fabbricati -Sezione NCT, fg. 40, mapp. 449, sub. 2, cat A/4, cl. 5, vani 5,5, p. T, via Ortigara 12 e Via San Pancrazio 12, R.C. 440,28; -Sezione NCT, fg. 40, mapp. 449, sub. 3, cat C/6, cl. 1, mq. 62, p. S1, via Ortigara 12 e Via San Pancrazio 12 R.C. 144,09. Nella vendita è compresa la proporzionale quota di comproprietà sulle parti comuni dell’edificio, ai sensi dell’art. 1117 c.c. Il tutto come pervenuto a parte esecutata in forza di: - Atto di Compravendita a rogito Notaio Francesca Capaldo del 26.9.2013, rep. n. 1445 e racc. n. 1119, registrato all’Agenzia delle Entrate di Chiari in data 02/10/2013 al n. 2632 Serie 1T e trascritto presso l’Agenzia delle Entrate di Brescia in data 7.10.2013 ai nn. 33269/23060. Come indicato in perizia, gli immobili risultano occupati con titolo risultato non opponibile alla procedura. Si segnala che l’occupante è stato autorizzato dal Giudice dell’Esecuzione a permanere nel compendio pignorato sino all’aggiudicazione con provvedimento emesso in data 30/11/2023. Come segnalato dal CTU in perizia - alla quale si rimanda – il fabbricato in cui è inserita l’unità immobiliare oggetto di vendita è stato realizzato a partire dal 1968. I beni, ex perizia, risultano interessati dalle seguenti pratiche edilizie: -licenza di costruzione n. 1289/a rilasciata dal Comune di Palazzolo Sull’Oglio il 04/03/1968; -certificato di abitabilità del 31/10/1973 prot. 3181. Per i titoli autorizzativi esaminati dal perito si rimanda alla relazione di stima. Sulla base della documentazione edilizia autorizzativa visionata presso l'Ufficio Tecnico Comunale e sulla base del rilievo eseguito in occasione del sopralluogo svolto, il CTU ha rilevato alcune difformità tra lo stato di fatto e gli elaborati progettuali. Più nello specifico, ha rilevato quanto segue: “Il confronto tra lo stato di fatto rilevato è stato eseguito con l’unica pratica edilizia autorizzativa reperita presso l’Ufficio Tecnico, la Licenza di Costruzione n. 1289 del 04.03.1968. Si evidenzia che le tavole progettuali di tale pratica si presentano modificate in alcune parti mediante cancellazioni o segni effettuati con penna indicanti nuove tramezze, aperture e demolizioni. Tali modifiche sono state interpretate dal sottoscritto CTU come varianti in corso d’opera sottoposte all’ufficio tecnico mai però ufficializzate con una successiva pratica edilizia di variante. La presente assunzione limitativa è alla base pertanto delle valutazioni che la sottoscritta CTU eseguirà, considerando le modifiche apportate alle tavole di progetto come autorizzate trattandosi di fatto di elaborati grafici protocollati. Il confronto svolto dalla sottoscritta CTU ha evidenziato quindi le seguenti difformità: Esternamente: -si rileva un diverso disegno della recinzione metallica e dell’accesso carraio prospettante via Ortigara; -si rileva la separazione dell’area comune con reti metalliche; - si rileva la realizzazione di una passerella al di sopra dell’accesso carraio; -si rileva una diversa realizzazione
2

Firmato Da: LAVINI IRENE Emesso Da: ARUBAPEC S.P.A. NG CA 3 Serial#: 754bcbb9d784b2bda72973bb10aa6910

della scala di accesso al portico; -si rileva la presenza di una copertura piana in calcestruzzo a protezione del portoncino del vano scala comune e una curva in ferro e plastica a protezione della finestra del pianerottolo. Piano seminterrato:-si rileva una diversa giacitura di parte del muro perimetrale in lato sud; - si rileva uno diverso giro scala opposto a quello indicato; - si rileva un diverso posizionamento della parete con porta di accesso al vano sottoscala; -si rileva una diversa giacitura del pilastro; - Si rileva una diversa altezza del piano seminterrato (realizzato h 2,57m contro i 2,20 autorizzati). Dalle tavole autorizzative emerge preliminarmente che la pratica edilizia non prevedeva la suddivisione del fabbricato in due unità abitative completamente indipendenti, in quanto il vano scale di accesso al piano rialzato e ai piani soprastanti non prevedeva la realizzazione di un ballatoio comune che permettesse di raggiungere i piani soprastanti (primo e sottotetto) senza attraversare i piani intermedi, Piano rialzato - si rileva uno diverso giro scala opposto a quello indicato; -si rileva il diverso posizionamento dell’accesso alla cantina; - si rileva una diversa giacitura della parete di separazione tra il vano scala e l’abitazione; -si rileva una diversa giacitura di parte del muro di separazione tra corridoio e cucina; -si rileva la realizzazione di una bussola d’ingresso tra il portoncino d’ingresso e il corridoio; -si rileva la mancata realizzazione di una parete di separazione al centro del corridoio; -si rileva una diversa giacitura delle pareti divisorie degli ambienti della zona notte con conseguente restringimento della camera 1, ampliamento del disimpegno, del bagno e della camera 2; -si rileva la realizzazione di una nicchia per il posizionamento della caldaia mediante la costruzione di un tavolato posto nell’angolo nord del portico; -si rileva la demolizione della parete originariamente posta a separazione del soggiorno con la cucina; Piano primo: - si rileva uno diverso giro scala opposto a quello indicato; -si rileva la realizzazione di un tamponamento della rampa di scala tra il pianerottolo di collegamento del piano rialzato e il piano primo e il posizionamento di una posta a chiusura del pianerottolo stesso rispetto al piano rialzato; -si rileva una diversa dimensione della finestra del pianerottolo realizzata di dimensioni maggiori rispetto a quanto autorizzato; Piano sottotetto: Si precisa che all’interno della pratica edilizia autorizzativa non è presente la pianta di progetto del piano sottotetto con trasformazione dello stesso da soffitta in locali di abitazione. Si presume quindi che la soffitta fosse originariamente priva di pareti divisorie che ne definissero lo spazio ad eccezione del vano scala e del pilastro di sostegno del colmo. Si ritiene dunque che lo stato rilevato sia privo di titolo autorizzativo. Nello specifico si rileva: - la realizzazione di due pareti divisorie ai lati delle pareti del vano scala che delimitano due nuovi ambienti di dimensioni simili: un locale bagno/lavanderia e un locale adibito a ripostiglio; la diversa altezza perimetrale indicata nelle tavole di progetto pari a 80cm, rilevata 92cm; - la diversa realizzazione della falda di copertura posta nella parte nord/ovest; -la presenza di termosifoni e di un impianto accumulo di acqua calda sanitaria.” Sulla base di quanto sopra, il CTU ha dichiarato la NON REGOLARITA’ edilizio urbanistica della costruzione. Il perito, confrontando lo stato di fatto con le ultime planimetrie catastali in atti, ha inoltre evidenziato ulteriori difformità, che qui di seguito si elencano: “Piano seminterrato: - si rileva il mancato allineamento dell’inizio della scala con la parete di accesso al locale sottoscala; - si rileva la realizzazione di una finestra lungo il muro posto a sud; -si rileva una l’altezza del locale pari a 2,57m anziché 2,50m come indicato in planimetria catastale. Piano rialzato: -si rileva una diversa posizione dei gradini del vano scala comune di collegamento dal piano terra con il piano rialzato; -si rileva la presenza di una tramezza di divisione tra il vano scala comune e il corridoio con realizzazione di una porta d’accesso all’appartamento; -si evidenzia il tamponamento dell’apertura di collegamento tra il corridoio e il soggiorno; -si rileva la
3

Firmato Da: LAVINI IRENE Emesso Da: ARUBAPEC S.P.A. NG CA 3 Serial#: 754bcbb9d784b2bda72973bb10aa6910

demolizione della parete tra la cucina e il soggiorno; -si rileva il restringimento dell’apertura di collegamento tra il corridoio e il disimpegno della zona notte; -si rileva la realizzazione di una nicchia per il posizionamento della caldaia mediante la costruzione di un tavolato posto nell’angolo nord del portico; - si rileva un minore numero di gradini della scala di accesso al portico; -ai rileva un maggiore numero di gradini della passerella posta sopra l’accesso carraio all’autorimessa. Piano primo: - si rileva la presenza di una copertura piana in calcestruzzo a protezione del portoncino del vano scala comune e una curva in ferro e plastica a protezione della finestra del pianerottolo. -si rileva la realizzazione di un tamponamento della rampa di scala tra il pianerottolo di collegamento del piano rialzato e il piano primo e il posizionamento di una posta a chiusura del pianerottolo stesso rispetto al piano rialzato; -si rileva il posizionamento, a ridosso della rampa di scala comune, di porte scorrevoli che consentono l’accesso all’abitazione al piano primo e alla rampa di scale di collegamento della soffitta e che precludono l’utilizzo della soffitta comune se non passando dall’abitazione del piano primo; Piano sottotetto: -si rileva la realizzazione di due pareti divisorie ai lati delle pareti del vano scala che delimitano due nuovi ambienti di dimensioni simili: un locale bagno/lavanderia e un locale adibito a ripostiglio non presenti in planimetria catastale; -si rileva la presenza di pilastri lungo le pareti perimetrali; - si rileva la realizzazione di una finestra lungo la parete ovest e una lungo la parete est non presenti nella planimetria catastale”. Sulla base di quanto sopra, il CTU ha dunque dichiarato la NON REGOLARITA’ catastale rispetto allo stato attuale dell’immobile. Si segnala inoltre che il vano scale comune presente nelle planimetrie catastali in atti prevede che l’accesso al piano primo avvenga attraverso i locali del piano rialzato, situazione non corrispondente alla realtà in quanto è stato ricavato un ballatoio di uso comune al piano rialzato, mentre l’accesso al piano sottotetto è precluso in quanto il ballatoio al piano primo è stato inglobato dall’appartamento al piano primo rendendo pertanto inaccessibile l’accesso alla soprastante soffitta comune. Come segnalato in perizia, rimarrà a carico della parte acquirente ogni onere relativo alla predisposizione di una eventuale pratica edilizia in sanatoria e/o per un contestuale intervento di parziale o totale messa in pristino dei luoghi, in particolare per la messa in pristino delle parti comuni e della loro fruibilità oltre alla regolarizzazione delle difformità evidenziate. Si ricorda, comunque, che in caso di irregolarità urbanistiche tali da determinare nullità ex art. 46 del DPR 380/01 e/o art. 40 comma II L. 47/85, l’aggiudicatario potrà, ricorrendone i presupposti, avvalersi delle disposizioni di cui all’art. 46, comma V, DPR 380/01 e art. 40, commi 5 e 6, L. 47/85. Si segnala che, relativamente all'immobile oggetto di esecuzione, non è stato verificato lo stato degli impianti. Gli immobili vengono venduti liberi da iscrizioni e trascrizioni pregiudizievoli, ad eccezione di quelle non cancellabili dal Giudice dell’Esecuzione. Si precisa che le ispezioni ipotecarie e catastali statuiscono alla data del 16/12/2022, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata al fine di verificare l’esistenza di possibili ulteriori gravami. L'aggiudicatario potrà, ricorrendone i presupposti, avvalersi delle disposizioni di cui all'art. 46, comma quinto, del DPR 380/01 ed all'art. 40, comma quinto e sesto della legge 28 febbraio 1985, n. 47 e successive in materia. La vendita è soggetta ad Imposta di Registro. Per tutto quanto NON INDICATO nel presente avviso di vendita si rimanda – anche per le condizioni del bene - alla perizia di stima agli atti, da intendersi qui integralmente richiamata.
4

Firmato Da: LAVINI IRENE Emesso Da: ARUBAPEC S.P.A. NG CA 3 Serial#: 754bcbb9d784b2bda72973bb10aa6910

Resta esclusa ogni garanzia, allegazione e consegna di documentazione di cui al D.M. Sviluppo Economico n. 37/2008.
PREZZO DI VENDITA PREZZO BASE Euro 111.093,75=. OFFERTA MINIMA Euro 83.320,31=. RILANCIO MINIMO Euro 1.000,00=. CAUZIONE non inferiore al 10% del prezzo offerto.
***
