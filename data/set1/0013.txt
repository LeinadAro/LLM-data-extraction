ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.28/2023 (79-23) mb
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
La sottoscritta dott.ssa DANIELA MASUCCI, Notaio in Montichiari, con studio in Montichiari, Corso Martiri Della Libertà n.40, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 11 luglio 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi,
AVVISA
che il giorno MERCOLEDÌ 9 ottobre 2024 alle ore 12:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 8 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di SALO' - via Trieste n.5. Trattasi, ex perizia, di una villa singola con giardino, piscina ed autorimessa esclusiva, il tutto censito al:

Catasto Fabbricati - Sez. SAL - Fg. 32 mapp. 4097 sub. 1 P. S1-T-1-2-3, cat. A/8 - cl. 4 - vani 16,5 - R.C. Euro 4.899,88; mapp. 4097 sub. 2 P. T, cat. C/6 - cl. 1 - mq. 25 - R.C. Euro 91,67; con le proporzionali quote delle parti comuni ai sensi di legge. Il tutto pervenuto a parte esecutata in forza di atto di compravendita in data 07/07/1998 Notaio Andrea Fabi rep. nn. 77560/22237, trascritto in data 20/07/1998 ai nn. 3555/2649, atto al quale si rinvia per tutto quanto in esso contenuto. I titoli autorizzativi che interessano l'immobile staggito sono indicati a pag. 12 della relazione di stima. Il perito dichiara la NON regolarità edilizio-urbanistica per difformità indicate a pag. 13 della perizia a cui si rimanda anche per l'indicazione delle modalità e costi di regolarizzazione. Il perito dichiara invece la regolarità catastale. In perizia viene segnalata la presenza di vincolo quale "Bellezze d'insieme" (art 136, comma 1, lettere c e d D.Lgs. 42/2004 e s.m.i.): D.M. 08/04/1958; Fascia tutelata: lago (art 142, comma 1, lettera b, D.Lgs. 42/2004 e s.m.i.). Gli immobili staggiti risultano occupati da soggetto terzo senza titolo opponibile alla procedura. Con provvedimento in data 13/12/2023 il G.E. ordinava la liberazione degli immobili; sono in corso le operazioni di liberazione. Per aggiornamenti in merito allo stato occupazionale si invita a prendere contatti con il custode.

PREZZO DI VENDITA:

Prezzo base:

Euro 2.587.500,00

Offerta minima: Euro 1.940.625,00

Rilancio Minimo: Euro 26.000,00

Cauzione:

non inferiore al 10% dell'offerta

IBAN:

IT38K0333211200000002468384

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 10 marzo 2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 10 marzo 2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

