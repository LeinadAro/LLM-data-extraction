TRIBUNALE DI BRESCIA UFFICIO ESECUZIONI IMMOBILIARI PROCEDURA ESECUTIVA R.G.E. 269/2023 Giudice dell’Esecuzione: Dott. Gianluigi Canali Professionista Delegato: Avv. Silvia Colombini Custode Giudiziario: Avv. Silvia Colombini
25121 Brescia – via A. Diaz, 3 Tel.030.391728
Mail: silviacolombini@yahoo.it Pec: silvia.colombini@brescia.pecavvocati.it
AVVISO DI VENDITA SENZA INCANTO IN MODALITA’ ASINCRONA TELEMATICA NELLA PROCEDURA ESECUTIVA 269/2023 RGE
I° ESPERIMENTO DI VENDITA
Il Professionista delegato Avv. Silvia Colombini
VISTA l’ordinanza in data 27.03.2024, con la quale il Giudice dell’Esecuzione Immobiliari del Tribunale di Brescia lo ha delegato ex art. 591 bis c.p.c. al compimento delle operazioni di vendita relative ai beni immobili oggetto della procedura esecutiva in epigrafe, e a norma dell’art. 490 c.p.c.
AVVISA
Che a partire dalle ore 12:00 del giorno 24/10/2024 e fino alle ore 12:00 del giorno 31/10/2024, si procederà alla vendita senza incanto con modalità telematica asincrona, ai sensi dell’art. 24 del D.M. Giustizia n. 32/2015, dei beni pignorati in calce descritti, così come da perizia depositata nel fascicolo informatico e posta a corredo della pubblicazione, che potrà essere consultata dall’offerente, che vengono venduti a corpo e non a misura, con tutte le pertinenze, accessioni, ragioni e azioni, eventuali servitù attive e passive, apparenti e non apparenti, nello stato di fatto e di diritto in cui si trovano, anche in riferimento alla Legge n. 47/85, al D.P.R. n. 380/01 e al D.M. N. 37/08 e successive modificazioni, alle vigenti norme di legge per quanto non espressamente indicato e fermo il disposto dell’art. 2922 c.c. Alla vendita potranno partecipare gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino alle ore 12:00 del giorno 23/10/2024 (giorno antecedente la vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
!1

BENI OGGETTO DELLA VENDITA
LOTTO UNICO
Piena proprietà per la quota di 1/2 in separazione dei beni in capo a ciascuno dei due esecutati e così per l’intera piena proprietà (1/1)
Unità immobiliari in Comune di Coccaglio (BS), in via Guido Miglioli, 6 (catastalmente via Castrezzato). Trattasi di unità immobiliare ad uso residenziale abitativo, posta al piano rialzato di un edificio condominiale “in linea”. L’appartamento è costituito da : soggiorno, cucina, ampio disimpegno/ingresso, ripostiglio, bagno, tre camere. L’appartamento dispone di due balconi: un primo balcone è posto sul lato Nord e su di esso si affaccia una camera ed il soggiorno; esso si prospetta e accede alla piccola corte esclusiva posta in lato Nord, di cui pure l’appartamento dispone; il secondo balcone è posto a ovest e su di esso si affaccia un’altra camera e il bagno. L’appartamento dispone al piano seminterrato di una piccola cantina e di un’autorimessa alle quali si può accedere direttamente dal vano scala condominiale. L’autorimessa ha l’accesso carraio da via G. Miglioli dal corsello comune. Anche l’accesso pedonale è su via G. Miglioli e si esplica attraverso la corte comune condominiale, fino a giungere all’edificio.
Le unità immobiliari sono così descritte al Catasto dei Fabbricati del Comune di Coccaglio:
• Sez. Urb. NCT, Foglio 11, particella 173, subalterno 19, via Castrezzato piano S1- T, Rendita Euro 451,90, cat. A/2, classe 3, consistenza 7 vani, superficie totale 125 mq; (appartamento al piano rialzato con piccola corte esclusiva pertinenziale e cantina al piano seminterrato)
• Sez. Urb. NCT, Foglio 11, Particella 173, subalterno 46, via Castrezzato piano S1, rendita Euro 29,54, cat. C/6, Classe 2, consistenza 22 mq, superficie totale 22 mq. (autorimessa al piano seminterrato)
CONFINI: - dell’abitazione e della corte esclusiva
Ovest: cortile comune all’intero condominio Sud: cortile comune all’intero condominio Est: vano scala comune e A.U.I.
- della cantina: Nord: proprietà di terzi; Ovest: cortile comune Sud: proprietà di terzi Est: corridoio comune
- dell’autorimessa : Nord: corridoio comune Ovest: corridoio comune Est: cortile comune Sud: A.U.I.
!2

