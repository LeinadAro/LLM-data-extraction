BANDO INTEGRALE DI VENDITA SENZA INCANTO CON MODALITA’ TELEMATICA ASINCRONA FALLIMENTO M.C. COSTRUZIONI IN ACCIAIO SAS DI PIETTI STEFANO & C. R.F.12/2022

Il sottoscritto Dott. Elias Bani, curatore del Fallimento M.C. COSTRUZIONI IN ACCIAIO SAS DI PIETTI STEFANO & C. , con autorizzazione del 14 aprile 2024 del G. D. dr. Vincenzo Domenico Scibetta nella procedura fallimentare R.F. n. 12/2022,
AVVISA che il giorno 15 novembre 2024 ore 15.00 tramite il portale del gestore telematico EDICOM FINANCE SRL(www.garavirtuale.it ) si procederà in terzo esperimento alla vendita senza incanto con modalità telematica asincrona-mediante deliberazione sulle offerte ed eventuale gara tra gli offerenti presenti- delle consistenze immobiliari di seguito descritte nella tabella, che segue, e alle condizioni sotto riportate.

LOTTI - DATI IDENTIFICATIVI CATASTALI – BASE d’ASTA- RILANCI

LOTTO UNICO

QUOTA

PREZZO OFFERTA

PROPRIETA’ FOGLIO MAPPALE SUB.

CAT. BASE

MINIMA RILANCI

1/1

14

814

6 e 5,

C/6 49.781,25 37.335,94 1.000,00

graffato alla A/2

particella

6742 sub.3

DATI CATASTALI Le porzioni immobiliari risultano identificate nel N.C.E.U. del Comune di Lovere come da apposita colonna in tabella riassuntiva dei lotti.
DESCRIZIONE DEI CESPITI Diritto di piena proprietà di n.1 box,e n.1 appartamento siti in Darfo Boario Terme(BS), via Fadini , facenti parte di una costruzione bifamiliare. Gli immobili sono meglio descritti nella perizia redatta dal Geom. Alberto Pesenti, nominato esperto stimatore. Si allega al presente bando anche la relazione ventennale del Notaio Finardi Stefano. Si specifica che, come risultante da tale relazione, è stato già cancellato il sequestro che risultava precedentemente. Le altre formalità pregiudizievoli saranno cancellate su ordine del G.D. a seguito della vendita.
STATO DI OCCUPAZIONE DELL’IMMOBILE L’Immobile allo stato è libero da persone ma non da cose. Sarà l’aggiudicatario che dovrà provvedere allo smaltimento delle cose rimaste.
PREZZO - BASE D’ASTA Il prezzo a base d’asta è fissato per il terzo esperimento senza incanto in euro 49.781,25 (dicesi quarantanovemilaesettencentottantunoeuro/25) con possibile offerta inferiore del 25% come da prospetto sopra riportato.
DISCIPLINA DELLA VENDITA TELEMATICA
1. MODALITÀ DI PRESENTAZIONE DELL'OFFERTA: • le offerte di acquisto dovranno essere depositate in via telematica entro le ore 12.00 del secondo giorno precedente la data fissata per il loro esame e per la vendita, ad eccezione del sabato e festivi; • ammessi a depositare le offerte telematiche tramite l’apposito modulo ministeriale, al quale si accede dal portale del gestore, sono esclusivamente l’offerente ovvero il suo procuratore legale, cioè l’avvocato, ai sensi
1

degli artt. 571 e 579 c.p.c., onerati (salvo esenzione) del pagamento del bollo in via telematica; offerte depositate da altri saranno dichiarate inammissibili; • le offerte andranno obbligatoriamente redatte e depositate con le modalità ed i contenuti tutti previsti dagli artt. 12 e seguenti del Decreto del Ministro della Giustizia n. 32 del 26 febbraio 2015, che perciò di seguito si riportano: //
Art. 12 Modalità di presentazione dell'offerta e dei documenti allegati 1. L'offerta per la vendita telematica deve contenere: a) i dati identificativi dell'offerente, con l'espressa indicazione del codice fiscale o della partita IVA; b) l'ufficio giudiziario presso il quale pende la procedura; c) l'anno e il numero di ruolo generale della procedura; d) il numero o altro dato identificativo del lotto; e) la descrizione del bene; f) l'indicazione del referente della procedura; g) la data e l'ora fissata per l'inizio delle operazioni di vendita; h) il prezzo offerto e il termine per il relativo pagamento, salvo che si tratti di domanda di partecipazione all'incanto; i) l'importo versato a titolo di cauzione; l) la data, l'orario e il numero di CRO del bonifico effettuato per il versamento della cauzione; m) il codice IBAN del conto sul quale è stata addebitata la somma oggetto del bonifico di cui alla lettera l); n) l'indirizzo della casella di posta elettronica certificata di cui al comma 4 o, in alternativa, quello di cui al comma 5, utilizzata per trasmettere l'offerta e per ricevere le comunicazioni previste dal presente regolamento; o) l'eventuale recapito di telefonia mobile ove ricevere le comunicazioni previste dal presente regolamento. 2. Quando l'offerente risiede fuori dal territorio dello Stato, e non risulti attribuito il codice fiscale, si deve indicare il codice fiscale rilasciato dall’autorità fiscale del Paese di residenza o, in mancanza, un analogo codice identificativo, quale ad esempio un codice di sicurezza sociale o un codice identificativo. In ogni caso deve essere anteposto il codice del paese assegnante, in conformità alle regole tecniche di cui allo standard ISO 3166-1 alpha-2code dell'International Organization for Standardization. 3. L'offerta per la vendita telematica è redatta e cifrata mediante un software realizzato dal Ministero, in forma di documento informatico privo di elementi attivi e in conformità alle specifiche tecniche di cui all'articolo 26 del presente decreto. Il software di cui al periodo precedente è messo a disposizione degli interessati da parte del gestore della vendita telematica e deve fornire in via automatica i dati di cui al comma 1, lettere b), c), d), e), f) e g), nonché' i riferimenti dei gestori del servizio di posta elettronica certificata per la vendita telematica iscritti a norma dell'articolo 13, comma 4. 4. L'offerta è trasmessa mediante la casella di posta elettronica certificata per la vendita telematica. La trasmissione sostituisce la firma elettronica avanzata dell'offerta, sempre che l'invio sia avvenuto richiedendo la ricevuta completa di avvenuta consegna di cui all'articolo 6, comma 4 del decreto del Presidente della Repubblica, 11 febbraio 2005, n. 68 e che il gestore del servizio di posta elettronica certificata attesti nel messaggio o in un suo allegato di aver rilasciato le credenziali di accesso in conformità a quanto previsto dall'articolo 13, commi 2 e 3. Quando l'offerta è formulata da più persone alla stessa deve essere allegata la procura rilasciata dagli altri offerenti al titolare della casella di posta elettronica certificata per la vendita telematica. La procura è redatta nelle forme dell'atto pubblico o della scrittura privata autenticata e può essere allegata anche in copia per immagine. 5. L'offerta, quando è sottoscritta con firma digitale, può essere trasmessa a mezzo di casella di posta elettronica certificata anche priva dei requisiti di cui all'articolo 2, comma 1, lettera n). Si applica il comma 4, terzo periodo, e la procura è rilasciata a colui che ha sottoscritto l'offerta a norma del presente comma. 6. I documenti sono allegati all'offerta in forma di documento informatico o di copia informatica, anche per immagine, privi di elementi attivi. I documenti allegati sono cifrati mediante il software di cui al comma 3. Le modalità di congiunzione mediante strumenti informatici dell'offerta con i documenti alla stessa allegati sono fissate dalle specifiche tecniche di cui all'articolo 26.
Art. 13 Modalità di trasmissione dell'offerta 1. L'offerta e i documenti allegati sono inviati a un apposito indirizzo di posta elettronica certificata del Ministero mediante la casella di posta elettronica certificata indicata a norma dell'articolo 12, comma 1, lettera n).
2

2. Ciascun messaggio di posta elettronica certificata per la vendita telematica contiene, anche in un allegato, l'attestazione del gestore della casella di posta elettronica certificata per la vendita telematica di aver provveduto al rilascio delle credenziali previa identificazione del richiedente a norma del presente regolamento. 3. Quando l'identificazione è eseguita per via telematica, la stessa può aver luogo mediante la trasmissione al gestore di cui al comma 1 di una copia informatica per immagine, anche non sottoscritta con firma elettronica, di un documento analogico di identità del richiedente. La copia per immagine è priva di elementi attivi ed ha i formati previsti dalle specifiche tecniche stabilite a norma dell'articolo 26. Quando l'offerente non dispone di un documento di identità rilasciato da uno dei Paesi dell'Unione europea, la copia per immagine deve essere estratta dal passaporto. 4. Il responsabile per i sistemi informativi automatizzati del Ministero verifica, su richiesta dei gestori di cui al comma 1, che il procedimento previsto per il rilascio delle credenziali di accesso sia conforme a quanto previsto dal presente articolo e li iscrive in un'apposita area pubblica del portale dei servizi telematici del Ministero.
Art. 14 Deposito e trasmissione dell'offerta al gestore per la vendita telematica 1. L'offerta si intende depositata nel momento in cui viene generata la ricevuta completa di avvenuta consegna da parte del gestore di posta elettronica certificata del ministero della giustizia. 2. L'offerta pervenuta all'indirizzo di posta elettronica certificata di cui all'articolo 13, comma 1, è automaticamente decifrata non prima di centottanta e non oltre centoventi minuti antecedenti l'orario fissato per l'inizio delle operazioni di vendita. 3. Il software di cui all'articolo 12, comma 3, elabora un ulteriore documento testuale, privo di restrizioni per le operazioni di selezione e copia, in uno dei formati previsti dalle specifiche tecniche dell'articolo 26. Il documento deve contenere i dati dell'offerta, salvo quelli di cui all'articolo 12, comma 1, lettere a), n) ed o). 4. L'offerta e il documento di cui al comma 2 sono trasmessi ai gestori incaricati delle rispettive vendite nel rispetto del termine di cui al comma 1.
Art. 15 Mancato funzionamento dei servizi informatici del dominio giustizia 1. Il responsabile per i sistemi informativi automatizzati del ministero comunica preventivamente ai gestori della vendita telematica i casi programmati di mancato funzionamento dei sistemi informativi del dominio giustizia. I gestori ne danno notizia agli interessati mediante avviso pubblicato sui propri siti internet e richiedono di pubblicare un analogo avviso ai soggetti che gestiscono i siti internet ove è eseguita la pubblicità di cui all'articolo 490 del codice di procedura civile. Nei casi di cui al presente comma le offerte sono formulate a mezzo telefax al recapito dell'ufficio giudiziario presso il quale è iscritta la procedura, indicato negli avvisi di cui al periodo precedente. Non prima del giorno precedente l'inizio delle operazioni di vendita il gestore ritira le offerte formulate a norma del presente comma dall'ufficio giudiziario. 2. Nei casi di mancato funzionamento dei sistemi informativi del dominio giustizia non programmati o non comunicati a norma del comma 1, l'offerta si intende depositata nel momento in cui viene generata la ricevuta di accettazione da parte del gestore di posta elettronica certificata del mittente. Il gestore è tenuto a permettere la partecipazione alle operazioni di vendita dell'offerente che documenta la tempestiva presentazione dell'offerta a norma del periodo precedente. L’indirizzo di posta elettronica certificata del Ministero cui inviare il file criptato contenente l’offerta telematica e gli allegati è il seguente: offertapvp.dgsia@giustiziacert.it.
2. CONTENUTO DELL'OFFERTA: l'offerta deve quindi riassuntivamente contenere, anche ad integrazione di quanto previsto dal citato Decreto, i dati seguenti con la precisazione che quanto non previsto dal modello ministeriale dovrà essere riportato in documento separato da allegare, come tutti gli altri, all’offerta telematica: a) il cognome, il nome, il luogo, la data di nascita, il codice fiscale o partita IVA, il domicilio, lo stato civile, ed il recapito telefonico del soggetto cui andrà intestato l’immobile non sarà possibile intestare l’immobile a soggetto diverso da quello che sottoscrive l’offerta. Se l’offerente è coniugato in regime di comunione legale dei beni, dovranno essere indicati anche i corrispondenti dati del coniuge. Se l’offerente è minorenne, l’offerta dovrà essere sottoscritta dai genitori previa autorizzazione del giudice tutelare; b) quando l'offerta è formulata da più persone alla stessa deve essere allegata la procura rilasciata dagli altri offerenti al titolare della casella di posta elettronica certificata per la vendita telematica. La procura è redatta nelle forme dell'atto pubblico o della scrittura privata autenticata e può essere allegata anche in copia per
3

immagine. L'offerta, quando è sottoscritta con firma digitale, può essere trasmessa a mezzo di casella di posta elettronica certificata; c) i dati identificativi del bene per il quale l’offerta è proposta, anno e numero di ruolo generale della procedura fallimentare del Tribunale di Bergamo; d) l’indicazione del prezzo offerto che non potrà essere, a pena di inefficacia dell’offerta, inferiore al valore d’asta indicato nella presente ordinanza e quindi nell’avviso di vendita; e) il termine di pagamento del prezzo e degli oneri accessori che non potrà comunque essere superiore a 60(sessanta) giorni dalla data di aggiudicazione (termine non soggetto a sospensione nel periodo feriale); f) l’importo versato a titolo di cauzione, con data orario e numero di CRO del relativo bonifico, nonché il codice IBAN del conto corrente sul quale la cauzione è stata addebitata ( tenendo presente che nel caso in cui nell’attestazione di avvenuto pagamento venga indicato come codice identificativo della transazione il c.d. codice TRN (o codice similare) composto da 30 caratteri alfanumerici, il CRO è normalmente identificato dalle 11 cifre presenti a partire dal 6° fino al 16° carattere del TRN. Non dovranno comunque essere indicati caratteri diversi da numeri o inseriti spazi, caratteri speciali o trattini); g) l’espressa dichiarazione di aver preso visione della perizia di stima; h) gli indirizzi previsti agli artt. 4 o 5 sopra citati e l’eventuale recapito di telefonia mobile ove ricevere le prescritte comunicazioni, di pertinenza dell’offerente o del suo procuratore legale che ha effettuato il deposito;
3. DOCUMENTI DA ALLEGARE ALL’OFFERTA: anche ad integrazione di quanto previsto dal citato Decreto, tutti in forma di documento informatico o di copia informatica, anche per immagine, privi di elementi attivi: • bonifico attestante il versamento della cauzione (necessario, a tutela dell’offerente, per permettere il tempestivo abbinamento con l’offerta decrittata), del documento di identità dell’offerente e del coniuge in comunione legale dei beni; qualora l’offerente sia minore di età o incapace, copia del documento di identità e del codice fiscale anche del soggetto che agisce in suo nome e delle relativa autorizzazione; qualora il coniuge offerente voglia escludere il bene dalla comunione legale copia della dichiarazione in tal senso dell’altro coniuge, autenticata da pubblico ufficiale. • procura rilasciata dagli altri offerenti (quando l'offerta è formulata da più persone) al titolare della casella di posta elettronica certificata per la vendita telematica oppure al soggetto che sottoscrive l’offerta con firma digitale. La procura è redatta nelle forme dell'atto pubblico o della scrittura privata autenticata. • procura speciale o copia autentica della procura generale, nell’ipotesi di offerta fatta a mezzo di procuratore legale, cioè di avvocato; • visura camerale della società attestante i poteri del legale rappresentante della persona giuridica offerente, risalente a non più di tre mesi, ovvero copia della delibera assembleare che autorizzi un soggetto interno alla società alla partecipazione alla vendita in luogo del legale rappresentante e originale della procura speciale o copia autentica della procura generale rilasciate da questi attestanti i poteri del soggetto interno delegato. • Dichiarazione di aver preso completa visione della perizia di stima.
4. MODALITÀ DI VERSAMENTO DELLA CAUZIONE: esclusivamente con bonifico sul conto corrente intestato a "FALLIMENTO M.C. COSTRUZIONI IN ACCIAIO SAS DI PIETTI STEFANO & C. R.F.. n. 12/2022", acceso presso la Banca "BPER" con causale “ Cauzione Asta” IBAN: IT68Q0538711101000003838884 la cauzione, a pena di inefficacia dell’offerta dovrà essere accreditata almeno due giorni prima (esclusi sabato, domenica e festivi) del giorno di inizio della vendita ed essere di importo pari almeno al 10 per cento del prezzo offerto;
5. IRREVOCABILITÀ DELL'OFFERTA: l’offerta presentata nella vendita senza incanto è irrevocabile. Si potrà procedere all’aggiudicazione al maggior offerente anche qualora questi non si colleghi telematicamente il giorno fissato per la vendita;
6. SVOLGIMENTO DELLA VENDITA: le buste telematiche saranno aperte, alla presenza eventuale in collegamento da remoto delle parti, dei loro avvocati, dei creditori iscritti non intervenuti, il giorno all’ora sopra indicati; eventuali ritardi sui tempi indicati non costituiscono causa di invalidità delle operazioni e motivo di doglianza da parte di alcuno; il Curatore, referente della procedura, verificata la regolarità delle offerte, darà inizio alle operazioni di vendita; gli offerenti partecipano telematicamente attraverso la connessione al portale del gestore della vendita, al quale sono stati invitati a connettersi almeno trenta
4

minuti prima dell’inizio delle operazioni mediante messaggio all’indirizzo di posta elettronica certificata indicato nell’offerta, con estratto dell’invito inviato loro via SMS; qualora per l’acquisito del medesimo bene siano state proposte più offerte valide, si procederà a gara sull’offerta più alta, che avrà durata sino alle ore 15 del giorno successivo; durante il periodo della gara, ogni partecipante potrà effettuare offerte in aumento, cioè rilanci, nel rispetto dell’importo minimo stabilito dall’avviso di vendita a pena di inefficacia; qualora vengano effettuate offerte in aumento negli ultimi 10 minuti della gara la stessa sarà prorogata automaticamente di ulteriori 10 minuti in modo da permettere agli altri partecipanti di effettuare ulteriori rilanci e così di seguito sino alla mancata presentazione di offerte in aumento nel periodo di prolungamento; la deliberazione finale sulle offerte all’esito della gara avrà luogo entro il giorno successivo al suo termine, prorogata se cadente di sabato o festivi al primo giorno non festivo; il bene verrà definitivamente aggiudicato dal Curatore fallimentare referente della procedura, facendosi così luogo alla vendita, a chi avrà effettuato l’offerta più alta, sulla base delle comunicazioni effettuate dal gestore della vendita telematica. In difetto di offerte in aumento, il Curatore referente della procedura disporrà la vendita a favore del soggetto che ha presentato offerta irrevocabile d’acquisto presa a base della presente asta; all’offerente che non risulterà aggiudicatario la cauzione sarà restituita mediante bonifico sul conto corrente dal quale era stata inviata; L’aggiudicazione avverrà salvo quanto previsto all’art. 107 L.F. comma 4 e seguenti e quanto previsto dall’art. 108 L.F..
7. TERMINI PER IL SALDO PREZZO: in caso di aggiudicazione il termine per il deposito del saldo del prezzo e delle spese (non soggetto a sospensione nel periodo feriale e non prorogabile in ogni caso) sarà comunque quello indicato nell’offerta dall’aggiudicatario e non potrà comunque essere superiore a 60 giorni dall’aggiudicazione.
8. OFFERTA PER PERSONA DA NOMINARE: non è possibile presentare offerte per persone da nominare. Inoltre l’offerente dovrà coincidere con il presentatore.
-------------------------------------------------------------
CONDIZIONI GENERALI DI VENDITA (applicabili alla vendita senza incanto) A) L'atto pubblico di trasferimento a seguito di aggiudicazione verrà rogato avanti il notaio Stefano Finardi con studio in Treviglio ( o altro scelto esclusivamente dal fallimento) dopo che nel termine perentorio di giorni sessanta dall'aggiudicazione sia versato il saldo prezzo e le spese accessorie ed oneri fiscali. B) L'immobile verrà trasferito nello stato di fatto e di diritto, in cui si troverà nel momento dell’atto di trasferimento con tutte le dipendenze, pertinenze, servitù attive e passive,nessuna esclusa e con diritti, oneri e obblighi gravanti quale facente parte di un complesso condominiale, e con esclusione delle garanzie di legge per le compravendita, in particolare con esclusione delle garanzie di evizione, per vizi e qualità e di conformità e idoneità degli impianti esistenti. La vendita sara' effettuata a corpo e non a misura con espresso esonero del Curatore dai conseguenti obblighi risarcitori, accettando lo stato di fatto attuale delle porzioni immobiliari e loro dotazioni e i impianti, accettando l’eventualità di intervenire adeguatamente sugli stessi per una loro futura autorizzazione e di tanto si darà atto nell'atto notarile. Il possesso giuridico e materiale avverrà con la stipula dell'atto notarile. C) Ai fini del versamento del prezzo, l’aggiudicatario potrà ricorrere ad un finanziamento con garanzia di primo grado sull’immobile oggetto di vendita. Nell’ipotesi, in cui il versamento del prezzo avvenga con l’erogazione a seguito di contratto di finanziamento ai sensi dell’art.585, terzo comma c.p.c. l’aggiudicatario, contestualmente al versamento del residuo prezzo, dovrà depositare presso lo studio del Curatore copia del contratto di mutuo, affinché gli estremi dello stesso siano indicati nell’atto notarile di trasferimento. D) Il versamento del saldo prezzo deve essere effettuato entro il termine di sessanta giorni dalla data di aggiudicazione a mezzo bonifico bancario sul conto intestato alla procedura fallimentare, le cui coordinate bancarie saranno comunicate dal Curatore a mezzo PEC o raccomandata. E) In caso di mancato versamento del saldo prezzo nel termine stabilito, l’aggiudicatario verrà dichiarato decaduto con conseguente incameramento della cauzione e, in caso di successiva vendita del bene ad un prezzo inferiore, sarà tenuto al pagamento della differenza.
5

F) In ogni caso l’aggiudicatario, nello stesso termine stabilito per il versamento del saldo prezzo, dovrà corrispondere anche una somma idonea a coprire le spese di trasferimento e di vendita a suo carico, la cui entità verrà comunicata dalla Curatela con PEC; G) Gli oneri fiscali, eventuale IVA, imposte e tasse derivanti dalla vendita saranno a carico dell’acquirente così come gli oneri notarili per il trasferimento. H) Le spese di cancellazione di tutte le formalità pregiudizievoli (trascrizioni e iscrizioni gravanti sull’immobile) saranno a carico dell’aggiudicatario e saranno eseguite sempre dal Notaio indicato dalla Curatela; il Curatore provvederà alla formale cancellazione per conto e nell’interesse dell’aggiudicatario, salvo espressa dichiarazione di dispensa ad opera di quest’ultimo. I) Qualora l’immobile oggetto della vendita presenti opere abusive realizzate in assenza o difformità di provvedimento amministrativo abilitativo suscettibili di essere sanate con il rilascio di permesso di costruire in sanatoria in forza delle disposizioni, di cui all’art. 46 D.P.R. 380/2001 e all’art. 40 legge n. 47/1985, l’aggiudicatario, ricorrendone le condizioni di legge, potrà presentare domanda di permesso a costruire in sanatoria entro centoventi giorni dalla notifica del decreto di trasferimento dell’immobile; L) sarà applicata la normativa in tema di imposta sul valore aggiunto prevista per le vendite immobiliari specifiche; M) Ai fini della applicazione dell’imposta di registro da corrispondere per l’atto notarile di trasferimento, l’aggiudicatario, ai sensi dell’art.1, comma 497, legge 23 dicembre 2005 n.266, potrà richiedere che la base imponibile sia determinata secondo il criterio del cd. prezzo-valore, ovvero ai sensi dell’art. 52, commi 4 e 5 del T.U. 131/1986; a tal fine dovrà depositare presso lo studio del Curatore, entro e non oltre il termine fissato per il versamento del saldo prezzo, apposita dichiarazione di opzione per tale criterio impositivo. N) L’aggiudicatario di un lotto con finalità abitative, qualora in possesso dei requisiti di legge, potrà usufruire delle agevolazioni previste per l’acquisto della cd. “prima casa” e relative pertinenze dalla nota 2 bis dell’art.1 della tariffa parte I allegata al D.P.R. 131/1986 -corrispondenti all’imposta di registro nella misura prevista dalla legge vigente; a tal fine dovrà dichiararlo all’atto di aggiudicazione o depositare presso lo studio del Liquidatore, entro e non oltre il termine dei cinque giorni successivi, dichiarazione sottoscritta, resa sotto la propria responsabilità, di voler fruire di siffatte agevolazioni, corredata da fotocopia di documento d’identità in corso di validità; lo stesso vale per qualsiasi altra agevolazione richiesta. O) Il Curatore, previo accordo, darà la possibilità di visitare l' immobile a tutti gli interessati all’acquisto, accompagnandoli direttamente o tramite in collaboratore o coadiutore per giorno da concordare. Non saranno effettuate visite richieste successivamente al 10 novembre 2024. Le richieste dovranno pervenire comunque tramite il PVP.
PUBBLICITA’ E INFORMAZIONI Il presente avviso sarà pubblicato a cura del Curatore ed a spese della procedura fallimentare per intero, sui siti internet www.asteannunci.it; www.asteavvisi.it; www.canaleaste.it; www.tribunale.bergamo.it , www.rivistaastegiudiziarie.it, tramite postal target e sul Portale delle Vendite Pubbliche nonché su L’Eco di Bergamo, unitamente alla relazione di stima e all’ordinanza di vendita, almeno quarantacinque (45) giorni prima della scadenza del termine per la presentazione delle offerte; Ulteriori informazioni relative all’immobile ed alla procedura di vendita, la trasmissione agli offerenti di copie o estratti della perizia di stima, la visita l’immobile sono attività di pertinenza del Curatore Dott. Elias Bani, cui gli interessati possono rivolgersi presso lo studio sito in Bergamo, via San Bernardino 139/N (tel. 035585611, email elias.bani@siabergamo.it ). Bergamo, 11 settembre 2024
6