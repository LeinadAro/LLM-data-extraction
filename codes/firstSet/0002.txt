ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE n.662/2021 cui è riunita la n.232/2022 (52-22) mb
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
La sottoscritta dott.ssa ALESSANDRA CASINI, Notaio in Sarezzo, con studio in Sarezzo, via Paolo VI n.19, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 13 dicembre 2022 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita dell'immobile pignorato all'esecutata, nonché Custode Giudiziario dello stesso,
AVVISA
che il giorno MERCOLEDÌ 9 ottobre 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 8 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena Proprietà in Comune di PIANCOGNO - Via Vittorio Veneto n.74. Trattasi, ex perizia, di abitazione di tipo popolare con annesso locale cantina al piano interrato, il tutto censito al: Catasto Fabbricati - Sez. PIA - Fg. 16

mapp. 1286 sub. 12 P. T, cat. A/4 - vani 2,5 - mq. 44 - R.C. Euro 52,94 con le proporzionali quote delle parti comuni ai sensi di legge. Il tutto così come pervenuto in forza di atto di compravendita del 16/01/2007 rep. 11660/2299 notaio D'Agostino, trascritto a Breno il 07/02/2007 ai n.ri 2039/1688 (atto al quale si rinvia per quanto in esso contenuto). L'edificio è stato costruito in data anteriore al 01/09/1967 ed è stato restaurato nel 1984, successivamente alla ristrutturazione del fabbricato, non risulta essere stata richiesta né rilasciata alcuna Certificazione di Agibilità. Il perito precisa che l'ultima planimetria catastale, che rappresenta l'unità immobiliare, in atti alla data della richiesta (23/08/2022), è stata redatta nel lontano 15 dicembre 1983 e non risulta essere più stata variata successivamente alla suddetta data di redazione. A riguardo si deve rilevare che in realtà sono intervenute delle modifiche della situazione sia dell'unità immobiliare, sia delle parti comuni. In particolare è stata variata la distribuzione interna delle due stanze al piano terra ed inoltre il ripostiglio comune posto in angolo Nord/Est della corte comune è stato completamente demolito. Dall'unità immobiliare in proprietà dell'Esecutata, di fatto, è possibile accedere ad un servizio igienico posto a lato della scala comune alle varie unità del fabbricato, che non è rappresentato nella planimetria catastale della particella 1286/12 e quindi non appartiene all'unità stessa, ma ad altra unità immobiliare particella 1286/10 in proprietà di terzi. Non vi è corrispondenza, per quanto riguarda la distribuzione interna dei locali, tra lo stato di fatto e le indicazioni della planimetria catastale, nonché riguardo all'ultimo progetto approvato dall'Ufficio Tecnico comunale, per cui si dovrà procedere alle necessarie regolarizzazioni, i cui costi sono stati prudenzialmente quantificati in €. 5.500,00. Il perito evidenzia che l'attuale destinazione d'uso ad abitazione, tenuto conto che il servizio igienico non appartiene all'unità immobiliare pignorata, non è compatibile con la normativa urbanisticaedilizia e di igiene vigente; si può concludere che il bene da stimare può essere considerato "superficie utile residenziale priva dei requisiti di agibilità". Si segnala la Convenzione stipulata in data 30/05/1984 tra il Comune di Piancogno e gli allora proprietari per il rilascio della Concessione Edilizia n. 3/84 RC in data 01/08/1984 inerente la ristrutturazione del fabbricato in cui è posta l'unità immobiliare. Il perito precisa che: - l'impianto elettrico sottotraccia è esistente ed autonomo, con utenza da attivare; sarà comunque necessario procedere ad una revisione generale non essendo disponibile la dichiarazione di conformità, con collegamento a nuovo contatore esclusivo; - l'impianto di riscaldamento attualmente è autonomo ed è costituito da caldaietta a gas metano, collettore e caloriferi; la caldaietta ed il collettore sono posizionati nel servizio igienico, che non fa parte dell'unità immobiliare pignorata. Di conseguenza si dovrà provvedere all'intercettazione delle tubazioni di collegamento caloriferi/ collettore all'uscita del bagno con realizzazione di nuovo collettore, individuazione di nuova posizione della caldaietta e relativo allacciamento alla rete del gas; - l'impianto idrico-sanitario attualmente è ad esclusivo servizio del bagno, che non fa parte dell'unità immobiliare; dovrà quindi essere realizzato un nuovo impianto con relativo allacciamento all'acquedotto comunale. L'immobile è libero e le chiavi nella disponibilità del custode.

PREZZO DI VENDITA:

Prezzo base:

Euro 18.900,00

Offerta minima: Euro 14.175,00

Rilancio Minimo: Euro 200,00

Cauzione:

non inferiore al 10% dell'offerta

IBAN:

IT46F0333211200000002468074

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 3 giugno 2022, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 3 giugno 2022 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
