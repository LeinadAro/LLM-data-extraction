ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.158/2020 (282-20) mb
AVVISO DI VENDITA TELEMATICA ASINCRONA I VENDITA SENZA INCANTO
(come da provvedimento del G.E. del 14 marzo 2024)
Gestore della vendita: Edicom Finance S.r.l. Portale del Gestore: www.garavirtuale.it
********** La sottoscritta dr.ssa JESSICA BONOMELLI, Notaio in Rodengo Saiano, con studio in Rodengo Saiano, via Castello n.52/A, iscritta al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 14 marzo 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita dell'immobile pignorato all'esecutata, nonché Custode Giudiziario della stessa,
AVVISA
che il giorno MERCOLEDÌ 9 ottobre 2024 alle ore 09:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 8 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ORZINUOVI - Via Borgo San Giacomo n.16. Trattasi, ex perizia, di unità immobiliare residenziale sviluppantesi ai piani terra e primo ed ubicata all'interno di una cascina, il tutto censito al: Catasto Fabbricati - Fg. 46

mapp. 80 sub. 12 graffato con mapp. 158 sub. 3 cat. A/3 - cl.1 - vani 4,5 - R.C. Euro 232,41 con le proporzionali quote delle parti comuni ai sensi di legge. Il tutto così come pervenuto all'esecutata con decreto di trasferimento del 14/07/2003 Tribunale di Brescia rep. 1942, trascritto il 02/08/2003 ai nn. 23386/38613, atto al quale si rinvia per tutto quanto in esso contenuto. Il perito dichiara la non regolarità dell'immobile dal punto di vista edilizio non avendo rinvenuto pratiche e documenti abilitativi di interventi presso il Comune di Orzinuovi. Il perito dichiara la regolarità catastale rispetto allo stato attuale dell'immobile. Nella relazione di stima viene segnalata la presenza di impianto fotovoltaico fisso sul tetto. Si segnala che detto impianto non risulta essere funzionante e che l'immobile non dispone di un contatore dell'energia autonomo fruendo, allo stato, di contatore di altra unità immobiliare di soggetto terzo e non oggetto di pignoramento. L'immobile staggito risulta essere abitazione principale dell'esecutata che lo occupa unitamente ai tre figli (di cui due minorenni) ed al marito, e che pertanto, ai sensi dell'art. 560, co. 3, c.p.c., e salvo quanto previsto dal sesto comma, resterà nel possesso dei beni sino al decreto di trasferimento.

PREZZO DI VENDITA:

Prezzo base:

Euro 60.000,00

Offerta minima: Euro 45.000,00

Rilancio Minimo: Euro 600,00

Cauzione:

non inferiore al 10% dell'offerta

IBAN:

IT77H0333211200000002462422

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 7 aprile 2020, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 7 aprile 2020 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

