ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.459/2022 (2-23) mb
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
Il sottoscritto dott. GIOVANNI BATTISTA CALINI, notaio in Brescia, con studio in Brescia, Piazza Monsignor Giuseppe Almici 23, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 26 maggio 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita dell'immobile pignorato agli esecutati, nonché Custode Giudiziario dello stesso,
AVVISA
che il giorno MARTEDÌ 22 ottobre 2024 alle ore 09:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 21 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di LUMEZZANE - via Madonnina n.47/C. Trattasi, ex perizia, di un appartamento posto al piano terra in complesso condominiale, il tutto censito al:

Catasto Fabbricati - Sez. NCT - Fg. 24 mapp. 239 sub. 21 P. T, cat. A/3 - cl. 4 - vani 2,5 - R.C. Euro 161,39; con le proporzionali quote delle parti comuni ai sensi di legge. Il tutto come pervenuto all'esecutato, all'epoca in regime di separazione dei beni, in forza di atto di compravendita in data 22/05/2006 Notaio Antonella Rebuffoni Rep. n. 25993 trascritto a Brescia in data 31/05/2006 ai nn 28858/16746, atto al quale si rinvia per tutto quanto in esso contenuto. I titoli autorizzativi che interessano l'immobile staggito sono indicati a pagina 4 della relazione di stima. Il perito dichiara la regolarità urbanistica e catastale. L'immobile risulta occupato dall'esecutato, il quale - a norma dell'art. 560 c.p.c. comma 3 e salvo quanto previsto dal sesto comma - resterà nel possesso del cespite sino al decreto di trasferimento.

PREZZO DI VENDITA:

Prezzo base:

Euro 20.171,25

Offerta minima: Euro 15.128,44

Rilancio Minimo: Euro 300,00

Cauzione:

non inferiore al 10% dell'offerta

IBAN:

IT19I0333211200000002468291

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 14 novembre 2022, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 14 novembre 2022 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

