ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.301/2023 (190-23) mb
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Astalegale.net S.p.a. Portale del Gestore: www.spazioaste.it
Il sottoscritto dott. ANDREA MILESI, notaio in Travagliato, con studio in Travagliato, Privata San Marco 3/E, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 20 marzo 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi,
AVVISA
che il giorno GIOVEDÌ 10 ottobre 2024 alle ore 13:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.spazioaste.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MERCOLEDÌ 9 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di SERLE - località Castello - via Castello snc. Trattasi, ex perizia, di appartamento cielo/terra, box auto, cantina e corte esclusiva in complesso a schiera, il tutto censito al: Catasto Fabbricati - Sez. NCT - Fg. 8 mapp. 287 sub. 7 z.c. U, P. S1-T-1, cat. A/2 - cl. 3 - vani 6 - R.C. Euro 309,87; mapp. 287 sub. 26 P. S1, cat. C/6 - cl. 2 - mq. 34 - R.C. Euro 26,34;

con le proporzionali quote delle parti comuni ai sensi di legge. Il tutto così come pervenuto in forza di atto di compravendita del 06/06/2007 rep. 114968/15577 notaio Cisotto, trascritto a Brescia il 27/06/2007 ai n.ri 36684/21499 (atto al quale si rinvia per quanto in esso contenuto). L'immobile è stato costruito successivamente al 01/09/1967 ed è interessato ai titoli autorizzativi indicati a pag. 19 della perizia. Il perito dichiara la regolarità edilizio-urbanistica della costruzione e la conformità della stessa ai titoli abilitativi edilizi citati. Il perito dichiara la non regolarità catastale rispetto allo stato attuale dell'immobile per le motivazioni indicate a pag. 23 della perizia. Il perito rileva atto di Convenzione sottoscritta tra il Comune di Serle e l'impresa costruttrice, per il Piano di Zona PEEP Castello con atto notarile sottoscritto in data 15/03/2004 notaio Francesca Lombardi rep. n.16848 racc. n.2971, trascritto a Brescia in data 14/04/2004 ai nn.18505/11064, con il quale veniva convenzionata la cessione in proprietà tra il Comune e la società di aree comprese in piano di zona ex legge n. 167/1962 e i criteri di assegnazione degli alloggi. Non risulta sia mai stata sottoscritta alcuna convenzione urbanistica, con atto notarile, delle opere di urbanizzazione interne al comparto e che abbia quindi normato la cessione delle aree ad esse finalizzate e la conseguente presa in carico delle stessa da parte dell'Amministrazione comunale (si rinvia a pag. 26 e 28 della perizia). Si segnala che nell'atto di provenienza, insieme con i mappali pignorati ed oggetto di vendita, è stata ceduta agli esecutati anche la quota di 2/74 di piena proprietà dell'area urbana destinata a strada privata interna, censita nel Comune di Serle sezione NCT foglio 8, mappale 288, area urbana di mq 386 - mappale non oggetto di pignoramento e pertanto non trasferito in caso di aggiudicazione. Allo stato attuale l'immobile non risulterebbe comunque intercluso ma, come spiegato dal CTU nella perizia agli atti, non risulta sia mai stata sottoscritta alcuna Convenzione urbanistica, con atto notarile, delle opere di urbanizzazione interne e che abbia quindi normato la cessione in proprietà delle aree ad esse finalizzate e la conseguente presa in carico delle stesse da parte dell'Amministrazione comunale. L'immobile è occupato dall'esecutata insieme con i propri figli.

PREZZO DI VENDITA:

Prezzo base:

Euro 93.447,90

Offerta minima: Euro 70.085,92

Rilancio Minimo: Euro 1.000,00

Cauzione:

non inferiore al 10% dell'offerta

IBAN:

IT13X0333211200000002468606

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 17 luglio 2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 17 luglio 2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

