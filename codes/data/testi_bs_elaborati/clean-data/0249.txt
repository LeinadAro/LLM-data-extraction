TRIBUNALE DI BRESCIA UFFICIO ESECUZIONI IMMOBILIARI PROCEDURA ESECUTIVA R.G.E. 186/2022 Giudice dell’Esecuzione: Dott. Stefano Franchioni Professionista Delegato: Avv. Sabine Beringhelli Custode Giudiziario: Avv. Sabine Beringhelli Torre Kennedy, Via Malta n. 7/C – 25124 Brescia
Tel. 030.2424284 – Fax. 030.2475332 Mail: studio@avvocatoberinghelli.it – Pec: sabine.beringhelliviali@brescia.pecavvocati.it
AVVISO DI VENDITA SENZA INCANTO IN MODALITA’ ASINCRONA TELEMATICA NELLA PROCEDURA ESECUTIVA N. 186/ 2022 R.G.E.
IV° ESPERIMENTO DI VENDITA
Il Professionista delegato Avv. Sabine Beringhelli
VISTA l’ordinanza in data 10.01.2023, con la quale il Giudice delle Esecuzioni Immobiliari del Tribunale di Brescia l’ha delegata ex art. 591-bis c.p.c. al compimento delle operazioni di vendita relative ai beni immobili oggetto della procedura esecutiva in epigrafe, a norma dell’art. 490 c.p.c.
AVVISA
Che a partire dalle ore 12:00 del giorno 10.12.2024 e fino alle ore 12:00 del giorno 17.12.2024, si procederà alla vendita senza incanto con modalità telematica asincrona, ai sensi dell’art. 24 del D.M. Giustizia n. 32/2015, dei beni pignorati in calce descritti, così come da perizia depositata nel fascicolo informatico e posta a corredo della pubblicazione, che potrà essere consultata dall’offerente, che vengono venduti a corpo e non a misura, con tutte le pertinenze, accessioni, ragioni e azioni, eventuali servitù attive e passive, apparenti e non apparenti, nello stato di fatto e di diritto in cui si trovano, anche in riferimento alla Legge n. 47/85, al D.P.R. n. 380/01 e al D.M. N. 37/08 e successive modificazioni, alle vigenti norme di legge per quanto non espressamente indicato e fermo il disposto dell’art. 2922 c.c.. Alla vendita potranno partecipare gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino alle ore 12:00 del giorno 9.12.2024 (giorno antecedente la vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
BENI OGGETTO DELLA VENDITA
LOTTO UNICO
1

► Piena proprietà L’immobile sito nel Comune di SERLE (BS), Via Gazzolo n. 6, consiste in un’unità immobiliare di circa 105 mq commerciali, facente parte di una piccola corte inserita in nucleo di antica formazione. L’accesso all’appartamento avviene al piano terreno attraverso il cancello di un portico comune ad arco. Al piano terra è collocata una lavanderia/cantina, oggi adibita a cucina e sala da pranzo/taverna, nonché una scala a chiocciola che conduce al piano primo. Il piano primo è composto da soggiorno con accesso al balcone, due camere, un bagno, camera cieca adibita a camera da letto. Il lotto comprende anche un’area urbana, che consiste nel viale d’accesso alla proprietà. - L’abitazione, di proprietà per la quota di ½ appartenente a ciascuno dei due debitori esecutati, risulta censita al Catasto Fabbricati del Comune di Serle (BS) con i seguenti dati: Sez. Urb. NCT, Fg. 19, Particella 204, Sub. 1, Cat. A/3, cl. 5, vani 3,5, superficie catastale totale: 80 mq, R.C.: € 115,69, Via Gazzolo n. SNC, Piano T-1. - L’area urbana, di proprietà per la quota di ¼ appartenente a ciascuno dei due debitori esecutati, risulta censita al Catasto Fabbricati del Comune di Serle (BS) con i seguenti dati: Sez. Urb. NCT, Fg. 19, Particella 205, Sub. 12, Cat. F/1, consistenza 27 mq, Via Gazzolo n. 4, Piano T. Si specifica che l’area urbana è in vendita per la quota di ½, mentre l’abitazione, come preannunciato, per l’intera proprietà. Per i confini ed una migliore identificazione si fa espresso riferimento alle schede planimetriche, all’elaborato planimetrico ed alle risultanze catastali. Quanto sopra come pervenuto agli esecutati in forza di atto di compravendita del 21 novembre 2001 n.ri rep./racc. 98150/23949, Notaio Dario Ambrosini di Brescia, trascritto a Brescia il 18.12.2001 ai n.ri 48071/30391, per la quota di ½ ciascuno della part. 204/sub. 1 e per la quota di ¼ ciascuno relativamente alla part. 205/sub. 12. Nella vendita è compresa la quota proporzionale di comproprietà sulle parti e servizi comuni ex art. 1117 c.c..
► Stato di occupazione dell’immobile Come indicato in perizia e come comunicato dalla sottoscritta, nella sua qualità anche di Custode Giudiziario del bene in oggetto, l’immobile risulta libero da persone e cose.
► Situazione edilizia ed urbanistica In sede di sopralluogo, il Consulente Tecnico (alla cui relazione si rimanda per ulteriori approfondimenti) ha dichiarato la non regolarità edilizio-urbanistica della costruzione e la non conformità della stessa rispetto alle planimetrie di progetto depositate in Comune. Più precisamente, al piano terra: - è stata rimossa la divisione tra lavanderia e cantina; - è stata creata una scala a chiocciola che porta al piano primo. Al piano primo: - è stato creato un locale suddividendo una porzione di cucina: tale locale non ha le caratteristiche per poter essere adibito a camera da letto avendo una superficie inferiore a 9 mq; - il corridoietto in lato Nord è stato allungato ed è stato ristretto il ripostiglio per poter eseguire la scala a chiocciola di collegamento alla cantina. L’uso dei locali così come rilevato risulta difforme da quanto indicato nel progetto.
Tali difformità possono essere mantenute e sanate, secondo quanto dichiarato dal CTU, tuttavia il locale adibito a camera da letto sul fronte non può avere tale destinazione ma può essere solamente un accessorio. In caso, invece, di eliminazione degli abusi commessi e ripristino dello stato autorizzato si dovranno eseguire le seguenti opere:
2

 realizzazione della divisoria al piano terreno completa di porta;  rimozione della scala e ripristino del foro della soletta con inghisaggio ferri di ripresa, posa di ferro
aderenza migliorata e getto alleggerito;  demolizione delle tramezze per formazione della cameretta sul fronte e per allungamento del
corridoio;  formazione di nuova tramezza corridoio lato nord;  ripristino di pavimentazione al piano primo a seguito della chiusura della soletta e demolizione
tramezze;  ripristini vari di intonaco.
Per l’esecuzione di tali opere il perito ha stimato una spesa di circa euro 8.000,00. Si segnala inoltre che sarà necessario presentare una pratica in sanatoria per il ripristino dello stato autorizzato o, in alternativa, per regolarizzare tali difformità, oltre al relativo aggiornamento catastale, il tutto a cura di professionista, per un importo stimato dal CTU in euro 2.500,00. Sarà, inoltre, dovuta la sanzione per la sanatoria, ad oggi pari ad euro 1.000,00. Così per la complessiva somma di euro 11.500,00.
L’edificio è stato realizzato in data anteriore al 1° settembre 1967.
Il CTU ha rilevato che esso non risulta a norma per quanto riguarda la normativa sismica che classifica il Comune di Serle in zona 2, ed anche per quanto riguarda le norme relative all’efficienza energetica di cui alla Legge 10/91 e ss. mm. ii.; allo stesso modo non risulta coerente rispetto alla verifica dei requisiti acustici passivi di cui al D.P.C.M. 05.12.1997. Tuttavia, il perito ha precisato che l’obbligo di adeguamento alle predette normative ricorre solamente in caso di presentazione di una pratica edilizia per ristrutturazione.
Il fabbricato è stato oggetto di ristrutturazione edilizia a partire dal 1979, in forza dei seguenti titoli edilizi: - concessione edilizia con contributo rilasciata il 26.2.1979, Registro Costruzioni n. 4/79, Prot. n. 2906; - denuncia inizio attività prot. n. 5066 del 2.11.2001, per ristrutturazione fabbricato senza interventi sulle facciate esterne, consistente nella formazione di n. 2 appartamenti. Il perito ha rilevato che agli atti non è presente alcun Certificato di fine lavori né di agibilità dell’immobile.
► Conformità catastale Dalla perizia in atti il CTU ha dichiarato la non regolarità catastale rispetto allo stato attuale dell’immobile. In proposito si richiama tutto quanto già esposto al punto “situazione edilizia ed urbanistica”.
► Formalità, vincoli ed oneri rilevanti Gli immobili vengono venduti liberi da iscrizioni e trascrizioni pregiudizievoli, ad eccezione di quelle non cancellabili dal Giudice dell’Esecuzione.
► Spese ed oneri condominiali Non sussistono oneri condominiali, poiché l’immobile non è parte di un Condominio.
► Regime fiscale della vendita La vendita è soggetta ad Imposta di Registro.
Si precisa che le ispezioni ipotecarie e catastali statuiscono alla data del 29.04.2022, data di redazione della documentazione ex art. 567 c.p.c..
3

Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata al fine di verificare l’esistenza di possibili ulteriori gravami.
Si segnala che, relativamente all'immobile oggetto di esecuzione, non è stato verificato lo stato degli impianti. L'aggiudicatario potrà, ricorrendone i presupposti, avvalersi delle disposizioni di cui all'art. 46, comma quinto, del DPR 380/01 ed all'art. 40, commi quinto e sesto della legge 28 febbraio 1985, n. 47 e successive in materia.
Per tutto quanto NON INDICATO nel presente avviso di vendita si rimanda alla perizia di stima agli atti, a cui si rinvia per una migliore identificazione, da intendersi qui integralmente richiamata.
Resta esclusa ogni garanzia, allegazione e consegna di documentazione di cui al D.M. Sviluppo Economico n. 37/2008.
PREZZO DI VENDITA
PREZZO BASE Euro 38.812,50=. (trentottomilaottocentododici/cinquanta)
OFFERTA MINIMA Euro 29.109,37=. (ventinovemilacentonove/trentasette) (L’offerta minima potrà essere anche inferiore di non oltre un quarto rispetto al prezzo base)
RILANCIO MINIMO Euro 1.000,00=. (mille/00) (Per il caso di gara ai sensi dell’art.573 cpc)
CAUZIONE non inferiore al 10% del prezzo offerto.
* * *
