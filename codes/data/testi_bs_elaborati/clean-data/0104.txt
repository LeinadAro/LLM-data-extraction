ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE n.987/2016 cui sono riunite le p.es. n.1012/16, 61/17 e 54/23 (229-23) mb
AVVISO DI VENDITA TELEMATICA ASINCRONA III VENDITA SENZA INCANTO Lotto 7
Gestore della vendita: Edicom Finance S.r.l. Portale del Gestore: www.garavirtuale.it
**********
Il sottoscritto dott. FABIO BARCA, notaio in Brescia, con studio in Brescia, piazza Vittoria n.11, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 21 novembre 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati,
AVVISA
che il giorno MARTEDÌ 5 novembre 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 4 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE Lotto 7) Piena proprietà in Comune di ORZINUOVI - via Tribandi snc. Trattasi, ex perizia, di un magazzino posto al piano seminterrato, il tutto censito al: Catasto Fabbricati - Sez. NCT - Fg. 16

mapp. 18 sub. 20 P. S1, cat. C/2 - cl. 2 - mq. 341 - R.C. Euro 933,39 con le proporzionali quote delle parti comuni ai sensi di legge. Il tutto pervenuto all'esecutato in forza di atto di compravendita in data 04/08/2009, Notaio Elena Cairoli, rep. nn. 28528/4100, trascritto a Brescia in data 06/08/2009, ai nn. 35473/21371, la cui nota è stata rettificata in data 08/02/2010, ai nn. 5147/2780, atto al quale si rinvia per tutto quanto in esso contenuto. I titoli autorizzativi che interessano l'immobile staggito sono indicati a pag. 22 della relazione di stima del 10.04.2018. Il perito segnalava di non poter certificare la corrispondenza edilizia tra il licenziato ed il realizzato; per modalità e costi di sanatoria si rinvia alla perizia. Dalla relazione relativa all'accesso del 29/7/2022 l'immobile risultava libero da persone ma non da cose. Per aggiornamenti in merito allo stato occupazionale si invita a prendere contatti con il custode - IVG Brescia.

PREZZO DI VENDITA:

Prezzo base:

Euro 76.725,00

Offerta minima: Euro 57.543,75

Rilancio Minimo: Euro 800,00

Cauzione:

non inferiore al 10% dell'offerta

IBAN:

IT60D0333211200000002468551

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 6 marzo 2017, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 6 marzo 2017 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

