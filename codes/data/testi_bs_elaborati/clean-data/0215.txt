ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 345/2023 (200-23)
AVVISO DI VENDITA TELEMATICA ASINCRONA I VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** Il sottoscritto dr. GIANLUCA RAIA, notaio in Bedizzole, con studio in Bedizzole, Via XX Settembre 30, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data del 29/05/2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati, nonché Custode Giudiziario degli stessi.
AVVISA che il giorno MARTEDÌ 19 novembre 2024 alle ore 11:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 18 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di MALONNO - VIA FORNO ALLIONE n. 23- Trattasi ex perizia di un fabbricato da cielo a terra con corte pertinenziale, il tutto censito al

Catasto Fabbricati - Sez. NCT - Fg. 60 mapp. 90 sub 3 P. 1-2-3, cat. A10 - cl. 1 - vani 10 - R.C.Euro 1.471,90 mapp. 90 sub 5 P. T, cat. C2 - cl. 2 - mq. 168 - R.C.Euro 225,59 Il tutto pervenuto in forza di atto di compravendita in data 25/09/1998 rep.61546 Notaio Graziella Gregorini trascritto il 01/10/1998 si nn 4414/3441, atto al quale si rinvia per tutto quanto in esso contenuto. Dalla perizia risulta che l'edificazione del fabbricato in oggetto risale alla fine degli anni '60; si rinvia alla relazione di stima per la disamina dei successivi titoli autorizzativi che hanno interessato il compendio pignorato, nonché per l'esame delle difformità riscontrate dal perito, di quanto dallo stesso dichiarato in punto di sanabilità o meno delle stesse e dei costi considerati dal perito al fine della valutazione dei beni. Per ulteriori eventuali approfondimenti si invita a rivolgersi a propri tecnici di fiducia. Il perito segnala che l'immobile è ubicato in via Forno D'Allione 23 e non al civico 16 indicato nei documenti catastali. Dalla certificazione notarile risulta sequestro preventivo trascritto il 14/07/2022 ai nn 4738/3753 con successiva annotazione di revoca n 836/106 del 13/02/2023. Dalla relazione relativa all'accesso del 14/03/2024 gli immobili risultavano occupati da attività commerciali della famiglia dell'esecutata senza un valido titolo opponibile alla procedura ed in data 03.09.2024 veniva emesso dal G.E. ordine di liberazione degli immobili.
PREZZO DI VENDITA: Prezzo base: Euro 487.970,48 Offerta minima: Euro 365.977,86 Rilancio Minimo: Euro 4.880,00 Cauzione: non inferiore al 10% dell'offerta IBAN: IT80 E 03332 11200 000002468651 -
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 27/07/2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 27/07/2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
