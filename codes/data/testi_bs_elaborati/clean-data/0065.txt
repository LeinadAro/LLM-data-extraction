ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.70/2023 (124-23)
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
La sottoscritta dott.ssa ELENA BERTAZZI, Notaio in Sirmione, con studio in Sirmione, via Don P. Mazzolari n.30, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 12 dicembre 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita dell'immobile pignorati all'esecutato, nonché Custode Giudiziario dello stesso,
AVVISA
che il giorno MARTEDÌ 22 ottobre 2024 alle ore 12:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 21 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ANGOLO TERME - incrocio delle vie Visini, Duomo e Pila n.21. Trattasi, ex perizia, di un appartamento posto al primo piano con cantina/autorimessa, il tutto censito al:

Catasto Fabbricati - Sez. ANG - Fg. 6 mapp. 685 sub. 3 P. T-1, cat. A/3 - cl. 1 - vani 4 - R.C. Euro 123,95 con le proporzionali quote delle parti comuni ai sensi di legge. Il tutto così come pervenuto in forza di atto tra vivi - divisione derivante da scrittura privata con sottoscrizione autenticata dal notaio Cemmi Giorgio rep. 101663/12881, trascritto il 28/07/2005 ai n.ri 6265/4553 (atto al quale si rinvia per quanto in esso contenuto). Il fabbricato risulta realizzato ante 01/09/67; per l'immobile oggetto di esecuzione non risulta l'intera pratica edilizia, tanto meno la segnalazione certificata di agibilità. L'unità graficamente risulta conforme per consistenza e destinazione d'uso. Il perito segnala che si riscontra una discrepanza per quanto riguarda il locale al piano terra ove sono state ricavate nelle due pareti confinanti con proprietà di terzi due aperture di cui una da classificare come "luce" e una come "veduta" (si rinvia alle pag. 12 e 13 della perizia). Non risulta depositata alcuna dichiarazione di fine lavori. L'immobile staggito si presenta in mediocri condizioni d'uso, pur non necessitando di interventi di urgente manutenzione/conservazione. Le chiavi risultano nella disponibilità del custode.

PREZZO DI VENDITA:

Prezzo base:

Euro 21.375,00

Offerta minima: Euro 16.031,25

Rilancio Minimo: Euro 250,00

Cauzione:

non inferiore al 10% dell'offerta

IBAN:

IT69V0333211200000002468521

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 14 aprile 2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 14 aprile 2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

