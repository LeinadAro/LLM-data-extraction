ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 271/2023 (168-23)
AVVISO DI VENDITA TELEMATICA ASINCRONA I VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta dr.ssa GRAZIELLA GREGORINI, Notaio in Edolo, con studio in Edolo, Via Monte Colmo 10, iscritta al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 03/07/2024 con il quale il Giudice dell'Esecuzione l'ha delegata, ai sensi dell'art. 591-bis c.p.c., al compimento delle operazioni di vendita degli immobili pignorati nonché Custode Giudiziario degli stessi.
AVVISA che il giorno MERCOLEDÌ 23 ottobre 2024 alle ore 11.30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MARTEDÌ 22 Ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di PALAZZOLO SULL'OGLIO - VIA MALOGNO n. 45- Trattasi ex perizia di un appartamento posto al piano terzo con autorimessa in complesso condominiale, il tutto censito al Catasto Fabbricati - Sez. NCT - Fg. 10 mapp. 223 sub 41 P. 3, cat. A3 - cl. 3 - vani 3 - R.C.Euro 232,41 mapp. 297 sub 22 P. S1, cat. C6 - cl. 3 - mq. 18 - R.C.Euro 57,64 con le proporzionali quote delle parti comuni ai sensi di legge. Il tutto come pervenuto all'esecutato

in forza di atto di compravendita in data 13/07/2006 rep.nn 10636/4849 Notaio Simona Guerra trascritto il 22/07/2006 al n reg. gen.40548 e reg.part.n 24095 atto al quale si rinvia per tutto quanto in esso contenuto. I titoli autorizzativi che interessano gli immobili staggiti sono indicati a pagg 19 e 20 della relazione di stima. Il perito dichiara la NON regolarità edilizio urbanistica dei beni per difformità meglio indicate a pag 22 della perizia alla quale si rinvia anche per l'indicazione delle modalità e costi di sanatoria. Il perito dichiara altresì la NON regolarità catastale con necessità di un aggiornamento della planimetria catastale con costi indicati a pag 23 della perizia. Dalla relazione di stima risulta che gli immobili in oggetto sono stati realizzati in forza di Convenzione Urbanistica per la cessione in proprietà di aree del Piano di Zona per l'edilizia economica popolare in quartiere S.Giuseppe, stipulata in data 07.08.1981 a rogito n 25544/13492 di rep.Notaio Bonardi nonchè successiva Convenzione Urbanistica del 22.10.1986 n 35738/14431 di rep. Notaio Durante. Il perito specifica che con le deliberazioni del Consiglio Comunale n. 17/2022 e n. 42/2022, è stata approvata una ricognizione delle convenzioni stipulate dal Comune di Palazzolo sull'Oglio in materia di edilizia economica popolare e che, come riferito dal Comune di Palazzolo sull'Oglio, a causa di abrogazione di leggi riferite alle convenzioni urbanistiche stipulate antecedentemente al 1992, sull'immobile risultano permanere i vincoli previsti dalle originarie convenzioni, e che pertanto permangono i vincoli relativi ai requisiti soggettivi e di prezzo a cui sarà subordinata la possibilità di vendita degli immobili, le condizioni per l'affrancazione e l'eliminazione dei vincoli convenzionali. Sul punto si rimanda a quanto specificato a pagg 20 e 21 della perizia e si invitano gli interessati ad effettuare i ritenuti ulteriori approfondimenti con propri tecnici di fiducia. Dalla relazione di stima risultavano spese condominiali arretrate. Dalla relazione relativa all'accesso del 13.05.2024 gli immobili risultavano liberi da persone ma non da cose; chiavi nel possesso del custode.
PREZZO DI VENDITA: Prezzo base: Euro 38.200,00 Offerta minima: Euro 28.650,00 Rilancio Minimo: Euro 382,00 Cauzione: non inferiore al 10% dell'offerta IBAN: IT81 R 03332 11200 000002468696 -
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 28/06/2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 28/06/2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
