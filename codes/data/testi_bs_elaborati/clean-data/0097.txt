TRIBUNALE DI BRESCIA UFFICIO ESECUZIONI IMMOBILIARI PROCEDIMENTO DI DIVISIONE ENDOESECUTIVA R.G.E. 7402/2023 Giudice: Dott. Stefano Franchioni Professionista Delegato: Avv. Alessandro Donati Custode Giudiziario: Avv. Alessandro Donati 25121 Brescia – Via Moretto n. 67 Tel. 030.3750380 – Fax 030.296571 Mail: alessandro.donati@studiogoriominervini.it Pec: alessandro.donati@brescia.pecavvocati.it
AVVISO DI VENDITA SENZA INCANTO IN MODALITA’ ASINCRONA TELEMATICA NEL PROCEDIMENTO DI DIVISIONE ENDOESECUTIVO 7402/2023 RG
III ESPERIMENTO DI VENDITA
Il Professionista delegato Avv. Alessandro Donati
VISTA l’ordinanza in data 17.10.2023, con la quale il Giudice del procedimento di divisione endoesecutivo n. 7402/2023 RG del Tribunale di Brescia lo ha delegato ex art. 591 bis c.p.c. al compimento delle operazioni di vendita relative ai beni immobili oggetto del procedimento in epigrafe, e a norma dell’art. 490 c.p.c.
AVVISA
Che a partire dalle ore 11:30 del giorno 30/10/2024 e fino alle ore 12:00 del giorno 6/11/2024, si procederà alla vendita senza incanto con modalità telematica asincrona, ai sensi dell’art. 24 del D.M. Giustizia n. 32/2015, dei beni pignorati in calce descritti, così come da perizia depositata nel fascicolo informatico e posta a corredo della pubblicazione, che potrà essere consultata dall’offerente, che vengono venduti a corpo e non a misura, con tutte le pertinenze, accessioni, ragioni e azioni, eventuali servitù attive e passive, apparenti e non apparenti, nello stato di fatto e di diritto in cui si trovano, anche in riferimento alla Legge n. 47/85, al D.P.R. n. 380/01 e al D.M. N. 37/08 e successive modificazioni, alle vigenti norme di legge per quanto non espressamente indicato e fermo il disposto dell’art. 2922 c.c. Alla vendita potranno partecipare gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino alle ore 12:00 del giorno 29/10/2024 (giorno antecedente la vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
1

BENI OGGETTO DELLA VENDITA
LOTTO UNICO
➢ Ubicazione degli immobili Comune di Rovato (BS) Indirizzo Via Rudone n. 5 Tipologia del bene: residenziale
Dati Catastali in comune di Rovato, NCEU: • sez. NCT/ 4 particella 650 sub. 21 piano S1-T, cat. A/2, classe 2,vani 6,5, R.C. euro 302,13 • sez. NCT/ 4 particella 650 sub. 7 e particella 651 graffate, piano T, cat. C/6, classe 5, mq 14,
R.C. euro 36,88
➢ Diritti oggetto di vendita Piena proprietà degli immobili di seguito descritti.
➢ Descrizione degli immobili Lotto costituito da: Unità abitativa localizzata al piano terra, parte di un vecchio edificio rurale ristrutturato ad uso abitativo, posta in zona centrale del Comune di Rovato. Nell’appartamento si accede direttamente dal porticato comune, tramite il portoncino d’ingresso e da ulteriori due porte finestre; è costituito da un’ampia zona giorno con angolo cottura, due camere, un bagno e un ripostiglio, con un corridoio di accesso ai vari locali posto in diagonale rispetto alla formazione rettangolare dell’abitazione, con una sup. totale coperta di circa 120 mq. Nel piano interrato è posizionato il locale cantina di circa 25,00 mq con accesso dal porticato comune. In adiacenza all’appartamento P.T. sotto il portico è localizzato uno spazio esclusivo di circa 10,00 mq; nel cortile comune ad altre unità sono localizzati n. 2 posti auto esclusivi. Completa la proprietà un box auto di circa 18,00 mq con accesso pedonale nel cortile esclusivo di mq 60,00 circa.
Il tutto come pervenuto agli attuali proprietari in forza di: • Denuncia di successione, apertasi in data 1° febbraio 2010, devoluta in virtù di denuncia registrata all’UT di Brescia 1, in data 22 novembre 2011, repertorio n. 2429/9990/11 • Denuncia di successione, apertasi in data 8 settembre 2011, devoluta in virtù di denuncia registrata all’UT di Brescia 1, in data 22 novembre 2011, repertorio n. 2430/9990/11
Nella vendita è compresa la quota proporzionale di comproprietà sulle parti e servizi comuni ex art. 1117 c.c.
➢ Stato occupazione degli immobili Come indicato in perizia e come comunicato dal Custode Giudiziario, gli immobili risultano occupati dalla famiglia di uno dei comproprietari.
2

Occorrendo, si evidenzia che, a far data dal decreto di trasferimento, ai sensi dell’art. 63 comma 4 disp. att. c.c., “chi subentra nei diritti di un condomino è obbligato solidalmente con questo al pagamento dei contributi relativi all’anno in corso e a quello precedente”.
➢ Situazione edilizia e urbanistica Il complesso immobiliare ove è inserito l’unità abitativa pignorata è stato edificato in data precedente al 1.9.1967, e successivamente ristrutturato con “Lavori per risanamento conservativo” con la seguente autorizzazione urbanistica: C.E. n. 219 del 28/10/1991- Variante n. 270 del 14/12/1994; il fabbricato è stato oggetto di lavori per “RISANAMENTO CONSERVATIVO DEL FABBRICATO” autorizzati con Concessione Edilizia rilasciata dal comune di Rovato in data 28/10/1991 n. 219 e variante per modifiche interne n. 270 del 14/12/1994.
In sede di sopralluogo, il Consulente Tecnico (alla cui relazione si rimanda per ulteriori approfondimenti) ha rilevato la regolarità urbanistica e catastale dell’immobile in oggetto. Si ricorda che in caso di irregolarità urbanistiche tali da determinare nullità ex art. 46 del DPR 380/01 e/o art. 40, comma 2, L. 47/85, l’aggiudicatario potrà ricorrendone i presupposti avvalersi delle disposizioni di cui all’art. 46, comma 5, del DPR 380/01 e art. 40, commi 5 e 6, L. 47/85.”.
➢ Formalità, vincoli e oneri rilevanti Gli immobili vengono venduti liberi da iscrizioni e trascrizioni pregiudizievoli, ad eccezione di quelle – eventuali – non cancellabili dal Giudice dell’Esecuzione.
➢ Spese e oneri condominiali L’aggiudicatario potrà essere chiamato al pagamento dei contributi condominiali relativi solamente all'anno in corso e a quello precedente, con riferimento alla data del decreto di trasferimento (non è noto l’importo degli eventuali oneri condominiali insoluti alla data della CTU).
➢ Regime fiscale della vendita La vendita è soggetta ad Imposta di Registro
Si precisa che le ispezioni ipotecarie e catastali statuiscono alla data di redazione della documentazione ex art. 567 c.p.c., e quindi alla data dell’8.09.2022 (certificato notarile redatto nell’ambito della procedura esecutiva immobiliare a carico della sola debitrice esecutata) e del 3.07.2023 (certificato notarile redatto nell’ambito del procedimento di divisione a carico di tutti gli attuali comproprietari). Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata al fine di verificare l’esistenza di possibili ulteriori gravami.
Si segnala che, relativamente all'immobile oggetto di esecuzione, non è stato verificato lo stato degli impianti. L'aggiudicatario potrà, ricorrendone i presupposti, avvalersi delle disposizioni di cui all'art. 46, comma quinto, del DPR 380/01 ed all'art. 40, commi quinto e sesto della legge 28 febbraio 1985, n. 47 e successive in materia.
3

Per tutto quanto NON INDICATO nel presente avviso di vendita si rimanda alla perizia di stima agli atti, a cui si rinvia per una migliore identificazione, da intendersi qui integralmente richiamata.
Resta esclusa ogni garanzia, allegazione e consegna di documentazione di cui al D.M. Sviluppo Economico n. 37/2008.
PREZZO DI VENDITA
PREZZO BASE Euro 132.727,50=. (centotrentaduemilasettecentoventisette/00)
OFFERTA MINIMA Euro 99.545,62=. (novantanovemilacinquecentoquarantacinque/62)
RILANCIO MINIMO Euro 1.300,00= (milletrecento/00) (Per il caso di gara ai sensi dell’art. 573 cpc)
CAUZIONE non inferiore al 10% del prezzo offerto.
* * *
