ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.729/2019 (264-20) mb
AVVISO DI VENDITA TELEMATICA ASINCRONA V VENDITA SENZA INCANTO
(come da provvedimento del G.E. del 13 marzo 2024)
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta dott.ssa ANTONELLA REBUFFONI, Notaio in Lumezzane, con studio in Lumezzane, via Madre Lucia Seneci n.28, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 13 marzo 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati all'esecutata, nonché Custode Giudiziario degli stessi,
AVVISA
che il giorno GIOVEDÌ 10 ottobre 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MERCOLEDÌ 9 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 4) Piena proprietà in Comune di FIESSE. Trattasi di unità immobiliare ad uso abitativo facente parte di un edificio a cortina sviluppata ai piani terra e primo. All'unità competono come pertinenze esclusive un passaggio coperto antistante

l'ingresso, un locale sgombero allo stato grezzo e porzione di corte esclusiva. L'accesso all'unità è consentito sia da via Domeneghini n.1/F attraverso la corte comune (sub. 7), sia da via Zanardelli n.9. All' alloggio in oggetto competono inoltre diritti di comproprietà sulle parti comuni (corte comune sub. 7). Il tutto censito al: Catasto Fabbricati - Sez. NCT - Fg. 7 mapp. 199 sub. 6 cat. A/4 - cl. 3 - vani 7,5 - R.C. Euro 170,43 con le proporzionali quote delle parti comuni ai sensi di legge. Il tutto cosi pervenuto alla società esecutata in forza di atto di compravendita stipulato in data 06/05/2005 n. 68012 di repertorio e n. 21065 di raccolta Notaio Simonetta Palombo, trascritto a Brescia il 18/05/2005 ai nn.ri 25837/15432 (atto al quale si rinvia per quanto in esso contenuto). Risultano passaggi per donazione nel ventennio. Il fabbricato è stato realizzato anteriormente all'1 settembre 1967 e risulta essere stato oggetto di opere di manutenzione straordinaria/ristrutturazione tra il 2006 e il 2008. Il perito a seguito di accesso agli atti presso l'Ufficio Tecnico del Comune di Fiesse ha potuto visionare le seguenti istanze edilizie: - Concessione edilizia in sanatoria n. 140-141-142/86 prot. N. 1032/86 del 19/05/1989; - Autorizzazione ad eseguire lavori di manutenzione straordinaria n. 13/94 prot. n. 118 del 07/12/1994; - Permesso di Costruire n. 25/06 prot. 4380 del 05/09/2006; - Permesso di Costruire n. 6/16 prot. 2417 del 13/06/2016; Si rinvia alla pag. 21 della perizia. Il perito precisa inoltre che dall'atto di provenienza si evince il rilascio di autorizzazione alla demolizione in data 23/12/1987, precedente a quelle visionate, che non è stata reperita in occasione dell'accesso agli atti presso l'ufficio tecnico del Comune di Fiesse. Il perito dichiara "la REGOLARITÀ edilizio - urbanistica della costruzione e la conformità della stessa ai titoli abilitativi edilizi citati" nonché "la NON REGOLARITÀ catastale rispetto alla stato attuale dell'immobile", si rinvia alle pagg. 64, 65 e 66 della perizia. Dalla relazione notarile si evince che l'immobile risulta interessato da Convenzione Urbanistica stipulata con il Comune di Fiesse con atto redatto dal notaio Simonetta Palombo il 04/07/2006 (n.ro 68929 di rep.), trascritto a Brescia il 19/07/2006 ai nn.ri 39566/23522, registrato a Lonato in data 18/07/2006 ai nn.ri 766/81 per il piano di recupero di fabbricato in Fiesse - alla quale si rinvia per le pattuizioni ivi contenute e per la verifica di eventuali oneri e vincoli ivi previsti. L'immobile risulta utilizzato senza titolo come deposito da soggetti terzi; il Custode ha provveduto ad intimare lo sgombero del cespite.

PREZZO DI VENDITA:

Prezzo base:

Euro 22.148,43

Offerta minima: Euro 16.611,32

Rilancio Minimo: Euro 300,00

Cauzione:

non inferiore al 10% dell'offerta

IBAN:

IT61W0333211200000002460201

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 29 ottobre 2019, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 29 ottobre 2019 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato

degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
