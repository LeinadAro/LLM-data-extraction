ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 522/2018 (215-19)
AVVISO DI VENDITA TELEMATICA ASINCRONA I VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** Il sottoscritto dr. GIANLUCA RAIA, notaio in Bedizzole, con studio in Bedizzole, VIA XX Settembre 30, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 12/04/2019 e successivi del 07/03/2022 e 27/06/2024 con i quali il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati.
AVVISA che il giorno GIOVEDÌ 24 ottobre 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 23 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
1/1 Piena proprietà in Comune di OSPITALETTO - Via Brescia n. 59- Trattasi ex perizia di negozio a piano terra il tutto censito al

Catasto Fabbricati - Sez. NCT - Fg. 3 mapp. 377 sub 2 graffato con mapp. 378 sub. 4 cat. C/1 - cl. - vani 0 R.C.Euro 1.595,85 con le proporzionali quote delle parti comuni ai sensi di legge. Il tutto pervenuto in forza dei seguenti atti: successione ereditaria apertasi in data 29/02/1992 come da denuncia registrata il 31/07/1992 al n 39 volume 2198 e trascrizioni di accettazione tacita di eredità del 08/03/2007 ai nn 13642/8048- del 07/05/2009 ai nn 19395/11940 - del 05/01/2011 ai nn 387/251; atto di donazione del 13/12/1999 rep. 44913 Notaio Giuseppe Ciociola trascritto il 30/12/1999 ai nn 31190/49377; atto di compravendita in data 13/12/1999 rep.n 44914 Notaio Giuseppe Ciociola trascritto il 30/12/1999 ai nn 31191/49378, atti ai quali si rinvia per tutto quanto in essi contenuto. I titoli autorizzativi che interessano l'immobile staggito sono indicati a pagg 15 e 16 della relazione di stima. Il perito dichiara la NON regolarità edilizio urbanistica per difformità dichiarate sanabili e per le cui modalità di regolarizzazione e relativi costi si rinvia a pag 17 della perizia. Viene altresì dichiarata la NON regolarità catastale per difformità ritenute sanabili; per modalità e costi di sanatoria si rinvia a pag 20 della relazione di stima. Il perito segnala che "in visura catastale viene indicato l'indirizzo di via Brescia n 57 che indica l'ingresso pedonale e carraio comune attraverso l'androne che risulta a servizio sia del cespite oggetto di stima che di altre unità di altra proprietà. Il cespite è invece dotato di ingresso pedonale indipendente attraverso le vetrine su strada. Tale ingresso è identificato con il civico n.59 di via Brescia". Si rinvia alla perizia in atti (pagg 11,18 e 19) per quanto dichiarato dal perito in merito alla cantina. Il perito segnala che "il negozio ha una porta comunicante con il vano scala di altra proprietà e che la caldaia a servizio del negozio è posizionata attualmente nel ripostiglio/sottoscala di altra proprietà". Si invitano gli interessati a svolgere gli eventuali ritenuti approfondimenti con propri tecnici di fiducia. Dalla relazione dell'IVG del 5/06/2019 si evince che il cespite non è occupato, all'interno residuano beni mobili e masserizie di proprietà dell'esecutato. Per aggiornamenti in merito allo stato occupazionale si rinvia al custode.
PREZZO DI VENDITA: Prezzo base: Euro 138.600,00 Offerta minima: Euro 103.950,00 Rilancio Minimo: Euro 1.600,00 Cauzione: non inferiore al 10% dell'offerta IBAN:IT04E0333211200000002460998 -
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 30/07/2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 30/07/2018 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

