ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 308/2023 (154-23) vm
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** Il sottoscritto dr. LUIGI RAFFAELE D'AGOSTINO, notaio in ISEO, con studio in ISEO, VIA ROMA 67, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO il provvedimento in data 21/02/2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi.
AVVISA che il giorno MERCOLEDÌ 20 NOVEMBRE 2024 alle ore 12:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 19 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ADRO - Via Provinciale n. 48/M. Trattasi, ex perizia, di un appartamento posto al primo piano. Il tutto censito al Catasto Fabbricati - Sez. NCT - Fg. 11 mapp. 97 sub 4 P. 1, cat. A/2 - cl. 5 - vani 5,5 - R.C.Euro 454,48 con le proporzionali quote delle parti comuni ai sensi di legge. Il tutto così come pervenuto in forza di atto di compravendita del 02/02/05 rep. 55866/27961 notaio Francesco Durante, trascritto a Brescia l'08/02/05 ai n.ri 6615/4204 (atto al quale si rinvia per quanto

in esso contenuto). Il fabbricato originale è anteriore al 01/09/67 ed è interessato dai titoli autorizzativi indicati a pag. 19 della perizia. Il perito dichiara la non regolarità edilizio-urbanistica della costruzione e la difformità della stessa ai titoli abilitativi edilizi citati per i motivi e con costi per la sanatoria, prudenzialmente quantificati, indicati alle pag. 20-21-22 della perizia. L'immobile è privo del certificato di agibilità. Il perito dichiara la non regolarità catastale rispetto allo stato attuale dell'immobile per i motivi e con costi per la sanatoria, prudenzialmente quantificati, indicati a pag. 24-25-26 della perizia. Il Lotto staggito risulta libero da persone ma non da cose, ivi residuano mobili e vettovaglie varie. Le chiavi di accesso dell'immobile sono nelle disponibilità del Custode Giudiziario.

PREZZO DI VENDITA:

Prezzo base:

Euro 77.512,50

Offerta minima: Euro 58.134,38

Rilancio Minimo: Euro 776,00

Cauzione: non inferiore al 10% dell'offerta

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 07/07/2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 07/07/2023 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

