TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 118/2020 (485-20)
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta Avv. Patrizia Ghizzoni, con studio in Rovato, via Roma n. 44, iscritta all'Ordine degli Avvocati di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO l'ultimo provvedimento in data 24/01/2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi.
AVVISA che il giorno GIOVEDÌ 21 NOVEMBRE 2024 alle ore 12:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE Piena proprietà. in Comune di NUVOLENTO - Via Giovanni Paolo I n. 11. Trattasi, ex perizia, di un appartamento al piano secondo con cantina e garage nell'interrato, ubicato all'interno di un edificio condominiale denominato "EXPO 80". Il tutto censito al Catasto Fabbricati - Sez. NCT - Fg. 5 mapp. 167 sub 9 cat. A/2 - cl. 3 - vani 6,5 - R.C.Euro 352,48 mapp. 167 sub 14 cat. C/6 - cl. U - mq. 19 - R.C.Euro 24,53 con le proporzionali quote delle parti comuni ai sensi di legge. Il tutto così come pervenuto agli esecutati in forza dell'atto di compravendita del Notaio G. Boletti del 27/02/2006 rep. 189887, trascritto a Brescia in data 02/03/2006 ai nn. 11169/6387, nel quale, in particolare, si richiamava quanto segue: "(...) - piccola porzione della corte segnata come comune e precisamente la porzione in angolo montesera dal confine con la proprietà di terzi all'ingresso con le scale, sarà di proprietà esclusiva della parte acquirente dell'unità di cui alla planimetria 3.1.1981 n. 3; - gli uffici ed i negozi, aventi finestre o luci verso la pubblica via, potranno esporre targhe od insegne

o scritte pubblicitarie, anche luminose, purché esteticamente conformi al decoro dell'edificio e previa specifica approvazione delle competenti autorità". Dall'esame della relazione tecnica di stima agli atti si rileva che il fabbricato in esame è stato edificato successivamente al primo settembre 1967. In perizia, si citano i seguenti provvedimenti edilizi autorizzativi: - Concessione Edilizia n°12/78 - prot. N°2271; - Impianto meccanografico Catasto 27/12/1980; - Certificato di Abitabilità 08/04/1981. Il perito dichiara "la REGOLARITÀ edilizia dello stato attuale dell'unità immobiliare in ragione della parziale documentazione rinvenuta nell'Ufficio Tecnico Edilizia Privata del Comune di Nuvolento (BS)" nonché "la REGOLARITÀ planimetrica catastale rispetto allo stato attuale delle unità immobiliari. Si evidenzia comunque il mancato aggiornamento della nomenclatura riportante l'indirizzo relative alle unità immobiliari oggetto di perizia" (pagine 11 e 12 ex perizia). Il Lotto staggito risulta occupato da parte esecutata. Risultano spese condominiali inevase.

PREZZO DI VENDITA:

Prezzo base:

Euro 68.062,50

Offerta minima: Euro 51.046,88

Rilancio Minimo: Euro 681,00

Cauzione: non inferiore al 10% dell'offerta

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 15 giugno 2020, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 15 giugno 2020 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

