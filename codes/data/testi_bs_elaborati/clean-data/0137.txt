ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 020/2018 (231-19) az
AVVISO DI VENDITA TELEMATICA ASINCRONA III VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr. ALESSANDRO SERIOLI, notaio in BRENO, con studio in BRENO, Piazza Generali Pietro Ronchi 7, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 19/12/2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati.
AVVISA che il giorno MERCOLEDÌ 6 novembre 2024 alle ore 11.30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MARTEDÌ 5 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di SAREZZO - Frazione Gazolo snc Trattasi, ex perizia, di terreno a bosco ubicato a nord della frazione Gazzolo, lungo un versante esposto a nord ovest, raggiungibile tramite la strada consortile San Nicola e successivamente tramite sterrato, oppure dalla via Valsabbia in frazione Sant'Apollonio e successivamente tramite sterrato, il tutto censito al Catasto Terreni - Fg. 10 mapp. 5 - bosco ceduo cl. 3, ha. 12.06.70, RD Euro 87,25, RA Euro 31,16

nei confini di mappe e di fatto. Il tutto così come pervenuto con ordinanza di approvazione del progetto di divisione emessa dal Tribunale di Brescia il 16 giugno 2011 n. 22717/2009 R.G. e n. 5233/2011 rep., trascritta a Brescia il 22 luglio 2011 ai nn. 31768/19444.
Nella relazione tecnica di stima agli atti si evidenzia che l'ubicazione e le dimensioni del terreno staggito coincidono con quanto in atti. Il perito dichiara la regolarità edilizio-urbanistica nonché catastale dell'immobile. Per ogni eventuale approfondimento tecnico si invitano i soggetti interessati a rivolgersi ad un tecnico di fiducia. Dal certificato di destinazione urbanistica rilasciato dal comune di Sarezzo in data 22.04.2024, si evince che la destinazione urbanistica dell'area contraddistinta al foglio 5 mappale 10 è la seguente: parte zona E3 "aree agricole e aree vegetate non produttive esistenti, d'interesse paesaggistico, definita ai sensi dell'art 52 delle NMA Piano delle regole; parte zona E4 "aree boschive consolidate, di conservazione naturalistica e paesaggistica" definita ai sensi dell'art 53 delle NA Piano delle Regole.
Il terreno si trova nella piena disponibilità dell'esecutato.
PREZZO DI VENDITA: Prezzo base: Euro 74.250,00 Offerta minima: Euro 55.687,50 Rilancio Minimo: Euro 750,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 01/03/2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 01/03/2018 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
