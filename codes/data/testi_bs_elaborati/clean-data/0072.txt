TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 1034/2018 (73-20)
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr. ALESSANDRO LONATI, dottore Commercialista , con studio in BRESCIA, via Creta n. 26, iscritto all'Ordine dei Commercialisti ed Esperti Contabili di Brescia, domiciliato ai fini della presente procedura in Brescia, Via San Zeno 99/a, presso l'Associazione Notarile per le Procedure Esecutive
VISTO
l'ultimo provvedimento in data 10.04.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati.
AVVISA che il giorno GIOVEDÌ 24 ottobre 2024 alle ore 11:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 23 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 1) Piena proprietà. in Comune di DARFO BOARIO TERME - viale Repubblica 27 Trattasi, ex perizia, di un appartamento ubicato al quinto piano del condominio denominato "Eleanna". In perizia, si precisa che "il soggiorno e il disimpegno della zona notte non sono delimitati da pareti verso nord in quanto l'unità immobiliare adiacente, di altra ditta, viene utilizzata come un unico appartamento". Il tutto censito al Catasto Fabbricati - Sez. GOR - Fg. 10 mapp. 2246 sub 57 cat. A/2 - cl. 3 - vani 4 - R.C.Euro 289,22 con le proporzionali quote delle parti comuni ai sensi di legge. Il tutto così come pervenuto all'esecutato in forza dei seguenti atti: - atto di compravendita in data 14 luglio 1995 n. 57527/6951 di rep. Notaio G. Cemmi, trascritto a

Breno in data 18 luglio 1995 ai nn. 4220/3515; - atto di compravendita in data 6 marzo 2007 n. 105222/13719 di rep. Notaio G. Cemmi, trascritto a Breno in data 12 marzo 2007 ai nn. 3163/2491; - atto di divisione in data 27 maggio 2015 n 540/352 di rep. Notaio A. Piccinelli Magnocavallo, trascritto a Breno in data 12 giugno 2015 ai nn. 2904/2288. Per i provvedimenti autorizzativi edilizia citati dal perito, si fa rinvio alla perizia di stima. Il perito segnala la sussistenza di difformità edilizio-urbanistiche nonché catastali per l'immobile in esame, descritte alle pagine 12, 13, 26, 27, 28, 29, 30, 32 e 33 della perizia di stima in atti, a cui si fa altresì espresso rinvio per l'individuazione delle pratiche in sanatoria e dei relativi costi. Si invitano i soggetti interessati a rivolgersi agli uffici competenti per gli aggiornamenti circa le pratiche ed i relativi costi. Con la precisazione che alcune delle difformità rilevate non risultano sanabili e si renderà necessaria la demolizione delle opere con conseguente messa in ripristino. Si evidenzia che i costi di sanatoria, demolizione/messa in ripristino, così come quantificati dal perito, sono stati sottratti dal valore finale di stima dell'immobile staggito. Per ogni eventuale aggiornamento circa quanto appena esposto, si invitano gli interessati a rivolgersi ad un tecnico di fiducia. Per tutto quanto non precisato nell'avviso di vendita si fa espresso rinvio alla perizia di stima. L'immobile risulta occupato dall'esecutato. Risultano spese condominiali inevase. Per approfondimenti/aggiornamenti circa lo stato occupazionale nonchè lo stato manutentivo/conservativo, si invitano i soggetti interessati a rivolgersi al custode nominato.
PREZZO DI VENDITA: Prezzo base: Euro 76.500,00 Offerta minima: Euro 57.375,00 Rilancio Minimo: Euro 800,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 14/12/2018, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 14/12/2018 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
