ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 059/2022 (102-22) az
AVVISO DI VENDITA TELEMATICA ASINCRONA IV VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** La sottoscritta dr.ssa DANIELA MASUCCI, Notaio in MONTICHIARI, con studio in MONTICHIARI, CORSO MARTIRI DELLA LIBERTA' 40, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 12.09.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi.
AVVISA che il giorno MERCOLEDÌ 20 NOVEMBRE 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 19 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di LUMEZZANE - VIA RUCA n. 8- Trattasi, ex perizia, di un appartamento al piano quarto ed autorimessa posta al piano interrato, il tutto censito al Catasto Fabbricati - Sez. NCT - Fg. 47 mapp. 248 sub 55 P. 4, cat. A2 - vani 4 - R.C.Euro 392,51 mapp. 248 sub 72 P. S1, cat. C6 - mq. 12 - R.C.Euro 32,23

con le proporzionali quote delle parti comuni ai sensi di legge. Il tutto così come pervenuto all'esecutato in forza di atto di compravendita del 29/07/2009 rep. 2184/1856 notaio Felice Pugliese, trascritto a Brescia il 06/08/2009 ai n.ri 21510/35664. I titoli edilizi sono indicati dal perito a pag 21 e 22 della relazione di stima. Il perito dichiara che dall'analisi della scheda catastale lo stato di fatto dei luoghi risulta errato rispetto alla rappresentazione grafica in atti del 13/06/1996. Nella serie di indagini e ricognizioni e richieste fatte presso il comune di Lumezzane è emerso un provvedimento autorizzativo d'uso del locale abitativo al piano quarto difforme dallo stato dei luoghi. Vi sono delle pareti divisorie interne mancanti rispetto alle tavole architettoniche autorizzate dall'amministrazione comunale. Tali aspetti e profili dovranno essere meglio definiti per risolvere alcune incongruenze riscontrate dallo scrivente, affrontando le problematiche autorizzative necessarie ed i relativi costi. Per tutto quanto non precisato si fa espresso rinvio alla perizia di stima. Gli immobili sono liberi da persone, ma non da cose. Le chiavi nella disponibilità del custode giudiziario. Risultano spese condominiali inevase. Per ogni eventuale approfondimento/aggiornamento dal punto di vista tecnico, si invitano i soggetti interessati a rivolgersi ad un tecnico di fiducia.
PREZZO DI VENDITA: Prezzo base: Euro 35.281,41 Offerta minima: Euro 26.461,05 Rilancio Minimo: Euro 400,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 09/03/2022, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 09/03/2022 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
