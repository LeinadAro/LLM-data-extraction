ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA CAUSA DI DIVISIONE ENDOESECUTIVA
R.G. N. 1815/2016 (605-18) az AVVISO DI VENDITA TELEMATICA ASINCRONA
IV VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr.ssa FRANCESCA CAPALDO, Notaio in ROVATO, con studio in ROVATO, via Sandro Pertini 16, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento 17.04.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati nonché Custode Giudiziario degli stessi.
AVVISA che il giorno GIOVEDÌ 7 novembre 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MERCOLEDÌ 6 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 1) (immobile A della perizia) - nuda proprietà (usufrutto in capo a soggetto nato nel 1934). In Comune di CASTELMELLA (BS), nel fabbricato di via Marconi con accesso dal civico 52, appartamento a piano terra con portico esclusivo in lato nord e sud, con locale di sgombero sempre a piano terra, nonchè porzione di cortile di pertinenza, il tutto identificato come segue:
al Catasto Fabbricati : Comune di CASTEL MELLA Sez. NCT FG 8

mapp. 8 sub. 7 -122/1 (graffati) cat. A/4 cl. 2 vani 6,5 RC € 154,42 (appartamento) al Catasto dei Terreni: Comune di CASTEL MELLA FG 8 mapp. 148 semin. irrig. arbor. cl. 1 di Ea 0.00.22 RD € 0.19 RA €0.24 (porzione di giardino pertinenziale) mapp. 149 semin. irrig. arbor. cl. 1 di Ea 0.00.20 RD € 0.18 RA €0.22 (porzione di giardino pertinenziale) Così come pervenuto alle parti esecutate in forza di titoli anteriori al ventennio. Dalla perizia di stima risulta che l'immobile è stato edificato in epoca anteriore al 1967; i titoli edilizi autorizzativi vengono indicati a pag 15 dell'elaborato peritale. Il CTU rileva la presenza di alcune differenze rispetto alla planimetria catastale nonchè la mancanza del certificato di abitabilità. Si rinvia alla perizia in merito alle opere in sanatoria e ai relativi costi per la regolarizzazione della situazione edilizia - catastale. Per ogni eventuale aggiornamento/approfondimento circa quanto esposto, si invitano i soggetti interessati a rivolgesi ad un tecnico di fiducia. I terreni di cui ai mappali 148 e 149 sono pertinenze dell'abitazione. Dal CDU del 15.03.2024 prot. 4077, si evince che il mappale 148 fa parte del nucleo di antica formazione - in parte e parte in ambiti residenziali intensivi R1; assoggettata al seguente vincolo: aree a rischio archeologico zone ad alto rischio; il mappale 149 risulta parte in ambiti residenziali intensivi R1, in parte sede stradale ed assoggettata al seguente vincolo: aree a rischio archeologica - zona a rischio alto. E' stata trascritta in data 25 marzo 2016 ai n.ri 11490/7208 domanda giudiziale di divisione. Dall'ultima relazione del custode giudiziario si evince che i beni sono occupati ed utilizzati dall'usufruttuaria. Si rimanda al Custode per ulteriori aggiornamenti ed approfondimenti in merito.
PREZZO DI VENDITA: Prezzo base: Euro 41.091,47 Offerta minima: Euro 30.818,60 Rilancio Minimo: Euro 500,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 07/03/2016, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 07/03/2016 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
