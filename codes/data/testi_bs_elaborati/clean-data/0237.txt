ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
N. 1521/2014 (721-15) az
AVVISO DI VENDITA TELEMATICA ASINCRONA VIII VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr.ssa DANIELA MASUCCI, Notaio in MONTICHIARI, con studio in MONTICHIARI, CORSO MARTIRI DELLA LIBERTA' 40, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 27.06.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati.
AVVISA che il giorno MERCOLEDÌ 20 NOVEMBRE 2024 alle ore 10:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA il termine agli interessati all’acquisto sino al giorno MARTEDÌ 19 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. In Comune di BRESCIA - presso il centro commerciale "Flaminia" di via Corsica n. 74. Unità immobiliare ad uso deposito al piano interrato con servizio igienico. Il tutto censito al Catasto Fabbricati - Sez. NCT - Fg. 164 mapp. 110 sub 56 z.c. 2, cat. C/2 - cl. 8 - mq. 135 - RC Euro 522,91 con le proporzionali quote delle parti comuni ai sensi di legge.

Il tutto così come pervenuto alla società esecutata in forza dell'atto di compravendita in data 29 dicembre 1995 rep. n.69944 notaio dr. Calini. trascritto a Brescia il 20 gennaio 1996 ai nn. 60/39. Per i titoli autorizzativi, si rinvia alla perizia di stima. Per la realizzazione del complesso di cui è parte l'unità immobiliare suddetta è stata stipulata con il Comune di Brescia una convenzione urbanistica con atto in data 09 dicembre 1986 rep. n.41288 notaio dr. Gerolamo Calini, trascritta a Brescia il 19 dicembre 1986 nn. 28047/19214, alla quale si rinvia per le pattuizioni ivi contenute e per la verifica di eventuali oneri e vincoli ivi previsti. Da un ultimo aggiornamento da parte del custode nominato, si evince che l'immobile risulta libero da persone ma non da cose (residuano masserizie). Le chiavi risultano nel possesso del custode giudiziario.
PREZZO DI VENDITA: Prezzo base: Euro 18.376,28 Offerta minima: Euro 13.782,21 Rilancio Minimo: Euro 200,00 Cauzione: non inferiore al 10% dell'offerta
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 02.02.2015, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 02.02.2015 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
