ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE n.504/2004 cui è riunita la n.140/2005 (331-07) mb
AVVISO DI VENDITA TELEMATICA ASINCRONA VIII VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
La sottoscritta dott.ssa CATERINA PITTIANI, Notaio in Lumezzane, con studio in Lumezzane, Via Virgilio Montini n.166, iscritto al Collegio Notarile di Brescia, domiciliata ai fini della presente procedura in Brescia, Via S. Zeno n.99/a, presso l'Associazione Notarile per le Procedure Esecutive,
VISTO
l'ultimo provvedimento in data 22 luglio 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi,
AVVISA
che il giorno MARTEDÌ 5 novembre 2024 alle ore 11:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 4 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto B) Piena proprietà. In Comune di Pezzaze - via Lavone Sopra n.22. Trattasi, ex perizia, di unità immobiliare adibita a carrozzeria censita al Catasto dei Fabbricati con il mappale della Sez.NCT - fg. 24 mapp. 369 - cat.C/3, cl.U, mq. 339, R.C. Euro 630,28; con le proporzionali quote delle parti comuni.

La proprietà è interessata da un vincolo pertinenziale ai sensi della legge n.122 del 24 marzo 1989 (art. 9) trascritto nei RR.II. di Brescia in data 17 maggio 1996 ai n.ri 15064/9684 . All'epoca della redazione della perizia di stima l'immobile risultava completamente abusivo. Dalla perizia agli atti si evince che: - "fu autorizzata con c.e. n.20 prot. 918/95 del 22 maggio 1996 la costruzione di autorimesse pertinenziali che nulla hanno a che vedere con quanto esistente" e che "dato che il vigente P.R.G. inserisce il mappale 369 in zona D1 - artigianale esistente e di completamento" e per una piccola parte in zona E - agricola protetta", la costruzione risulterebbe sanabile". Questo per quanto concerne la sola competenza comunale. E' però da sottolineare come il fabbricato in questione sia collocato in ambito che lo rende soggetto ai pareri della soprintendenza ai beni Ambientali e Architettonici e della Comunità Montana". Da successiva integrazione alla perizia si evince che "gli esecutati dopo il deposito dell'elaborato peritale hanno provveduto ad avviare l'iter di regolarizzazione degli immobili". In particolare: - in data 02 marzo 2007 prot. 843 (pratica edilizia n. 6/2007) gli esecutati chiedevano il permesso di costruire per la demolizione e la ricostruzione del fabbricato ad uso carrozzeria con sovrastante portico individuato con il mappale 369 del fg.24 NCT; - In data 29 maggio 2007 veniva rilasciata l'autorizzazione paesistica n. 6/2007 che poneva due prescrizioni: 1) i materiali utilizzati dovranno essere conformi a quelli previsti per la zona E attigua; 2) le murature previste in progetto dovranno essere eseguite o rivestite in pietra. In data 13 luglio 2007 veniva rilasciato il decreto di nulla osta della Comunità Montana (per l'esistenza del vincolo idrogeologico). In data 11 giugno 2008 veniva rilasciato il permesso di costruire n.7/2008 con specifico richiamo alle prescrizioni dell'autorizzazione ambientale. Con delibera C.C. n.35 del 24 settembre 2008 si stabiliva di accettare la proposta degli esecutati di non procedere alla demolizione del fabbricato esistente e alla successiva ricostruzione (nella medesima consistenza) ponendo tre condizioni: a) verifica che l'edificazione esistente risulti conforme a quella autorizzata con permesso di costruire n.7/2008; b) pagamento di una somma pari al 50% del costo che sarebbe stato necessario per la demolizione; c) raggiungimento di tutte le condizioni per richiedere l'agibilità entro un anno dalla delibera (ossia entro il 24 settembre 2009). Il perito alla luce di quanto sopra esposto precisa che: 1) per quanto concerne le prescrizioni fissate dal permesso di costruire non risulta essere stata rivestito di pietra alcun muro della costruzione degli esecutati; 2) le condizioni di cui ai punti a e b della delibera citata risultano essere state rispettate; 3) la condizione di cui al punto c non risulta essere assolta - il certificato di agibilità non risulta essere stato richiesto. Tra le condizioni indispensabili per richiedere l'agibilità vi è la regolarizzazione dell'individuazione catastale degli immobili che non risulta essere stata effettuata. L'iter di regolarizzazione degli immobili non si può ancora ritenere concluso. Gli eventuali offerenti dovranno approfondire la situazione urbanistica degli immobili alla luce di quanto sopra esposto rivolgendosi ai competenti uffici del Comune di Pezzaze. Il Lotto staggito risulta nella disponibilità di parte esecutata, che ivi esercita la propria attività lavorativa. Si invitano gli interessati a prendere contatti con il custode, IVG - Brescia, per aggiornamenti in ordine allo stato occupazionale.

PREZZO DI VENDITA:

Prezzo base:

Euro 34.478,89

Offerta minima: Euro 25.859,16

Rilancio Minimo: Euro 400,00

Cauzione:

non inferiore al 10% dell'offerta

IBAN:

IT38W0333211200000002461876

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 7 giugno 2005, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 7 giugno 2005 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

