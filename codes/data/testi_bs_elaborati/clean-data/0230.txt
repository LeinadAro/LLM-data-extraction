ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.26/2019 (67-22) mb
AVVISO DI VENDITA TELEMATICA ASINCRONA V VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
**********
La sottoscritta dott.ssa LUDOVICA D'ANTONIO, Notaio in Calvisano, con studio in Calvisano, Via Roma n.35, iscritto al Collegio Notarile di Brescia, domiciliata ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 3 settembre 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati,
AVVISA
che il giorno GIOVEDÌ 21 novembre 2024 alle ore 10:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 2) Piena proprietà in Comune di ISORELLA - Via G. Garibaldi n.36. Trattasi, ex perizia, di uffici e laboratorio al piano terra, il tutto censito al: Catasto Fabbricati - Sez. NCT - Fg. 9

mapp. 148 sub. 8 P. T, cat. A/10 - cl. 2 - vani 6 - R.C. Euro 681,72; mapp. 148 sub. 9 P. T, cat. C/3 - cl. 2 - mq. 210 - R.C. Euro 292,83; con le proporzionali quote delle parti comuni ai sensi di legge. Il tutto così come pervenuto all'esecutato in forza di atto di compravendita in data 8 marzo 1996 n.12601/3800 di repertorio Notaio Marco Pozzoli, trascritto a Brescia il 18 marzo 1996 ai nn.8799/5612 (atto al quale si rinvia per quanto in esso contenuto). Nella certificazione notarile ventennale si precisa che nel predetto atto di compravendita risulta indicato che: "Il venditore riconosce e dichiara che NON si costituisce la servitù per "destinazione del padre di famiglia" a carico della corte comune di cui al sub. 6 per l'accesso pedonale e carraio, tramite cancello, al mappale 147 del Fg. 9 di sua proprietà, diritto che però rimane a titolo esclusivamente personale e non reale a favore del venditore e non dei suoi eventuali aventi causa a qualunque titolo". Nel corso degli anni gli immobili sono stati oggetto di titoli autorizzativi come elencati a pag. 8 della perizia agli atti. Il perito afferma che nelle scheda catastale relativa al sub. 9 (laboratorio al piano terra) non risultano accatatstati i bagni per gli operai. Per aggiornamenti in ordine allo stato occupazionale, si invitano gli interessati a prendere contatti con il custode, IVG - Brescia.

PREZZO DI VENDITA:

Prezzo base:

Euro 74.418,75

Offerta minima: Euro 55.814,06

Rilancio Minimo: Euro 800,00

Cauzione:

non inferiore al 10% dell'offerta

IBAN:

IT10Z0333211200000002467931

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 1 marzo 2019, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 1 marzo 2019 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

