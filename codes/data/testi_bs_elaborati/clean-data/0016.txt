ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.327/2023 (101-24) mb
AVVISO DI VENDITA TELEMATICA ASINCRONA I VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** Il sottoscritto dott. ANTONIO CHIROLI, con studio in Brescia, via Berardo Maggi n.9/A, iscritto all'Ordine dei Commercialisti e degli Esperti contabili di Brescia, domiciliato ai fini della presente procedura in Brescia, Via S. Zeno, 99/A, presso l'Associazione Notarile per le Procedure Esecutive,
VISTO
il provvedimento in data 27 marzo 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati, nonché Custode Giudiziario degli stessi,
AVVISA
che il giorno MERCOLEDÌ 9 ottobre 2024 alle ore 12:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 8 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di VILLA CARCINA - Fraz. Cogozzo - via Adige n.14/A. Trattasi, ex perizia, di appartamento al piano primo con cantina e posto auto coperto al piano interrato, facente parte del condominio denominato "Adige corpo B" (a sua volta parte del Supercondominio Adige), il tutto censito al: Catasto Fabbricati - Sez. NCT - Fg. 4

mapp. 510 sub. 16 P. S1-1, cat. A/2 - cl. 3 - vani 5,5 - R.C. Euro 355,06; mapp. 510 sub. 41 P. S1, cat. C/6 - cl. 4 - mq. 17 - R.C. Euro 65,85; con le proporzionali quote delle parti comuni (nello specifico fg. 4 mapp. 510 subb. 63-66-28). Il tutto così come pervenuto agli esecutati in forza di: - atto di compravendita in data 5 aprile 2006 rep. notaio Senini Sergio n.118070/26389, trascritto a Brescia in data 18 aprile 2006 al n.11845 di formalità; - atto di donazione accettata in data 25 novembre 2011 rep. notaio Cirilli Guido n.26382/10237, trascritto a Brescia in data 2 dicembre 2011 al n.31228 di formalità - annotata in data 11 aprile 2014 al n.1874 di avvenuta trascrizione di domanda giudiziale ed in data 18 maggio 2016 al n.4211 di inefficacia nei confronti di soggetto terzo. (atti ai quali si rinvia per quanto in essi contenuto). Dalla certificazione notarile le unità immobiliari risultano interessate da domanda giudiziale n.6109 del 20 marzo 2014 per revoca atti soggetti a trascrizione - Tribunale di Brescia - 7 marzo 2014 rep. 2426 - Si precisa che tale formalità che non verrà cancellata con il decreto di trasferimento. Dalla perizia di stima le unità immobiliari risultano interessate da: - Convenzione urbanistica del 29 luglio 2002 n.10241/3340 rep. notaio Antonella Rebuffoni, trascritta a Brescia in data 1 agosto 2002 ai nn.35610/22496; - Convenzione urbanistica del 12 novembre 2003 n.15449/5622 rep. notaio Antonella Rebuffoni, trascritta a Brescia in data 27 novembre 2023 ai nn.59035/35894; Convenzioni alle quali si rinvia per le pattuizioni ivi contenute e per la verifica di eventuali oneri e vincoli ivi previsti. - Servitù di uso pubblico a carico della corte e dei percorsi pedonali al piano terra del 2 marzo 2006 n.24968/10308 rep. notaio Antonella Rebuffoni, trascritta a Brescia in data 16 marzo 2006 ai nn.13626/7884; - Servitù di passaggio pedonale ad uso pubblico a carico del vano scale e dell'androne del 2 marzo 2006 n.24968/10308 rep. notaio Antonella Rebuffoni, trascritta a Brescia in data 16 marzo 2006 ai nn.13627/7885; - Servitù di passaggio pedonale e carraio del 2 marzo 2006 n.24970/10309 rep. notaio Antonella Rebuffoni, trascritte a Brescia in data 17 marzo 2006 ai nn.13874/8051 - nn.13875/8052 nn.13876/8053. Dalla perizia inoltre le unità immobiliari risultano interessati da: - certificato di agibilità del 2 marzo 2007 prot. n.3950 che riporta la data di ultimazione lavori il 12 aprile 2006; - permesso di cotruire n.58/2003 del 15 dicembre 2003; - DIA di variante n.3286 del 23 febbraio 2006. Le unità immobiliari risultano occupate in forza di contratto di locazione del 22 marzo 2014, registrato all'Agenzia delle Entrate in data 26 marzo 2014 al n.2317 serie 3, per la durata di anni 4 dall'1 aprile 2014.

PREZZO DI VENDITA:

Prezzo base:

Euro 143.970,05

Offerta minima: Euro 107.977,54

Rilancio Minimo: Euro 1.500,00

Cauzione:

non inferiore al 10% dell'offerta

IBAN:

IT03F0569611202000005066X20

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 1 agosto 2023, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 1 agosto 2023 al fine di verificare

l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
