ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA DIVISIONE GIUDIZIALE n.9644/2001 (708-16) mb
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Edicom Finance S.r.l. Portale del Gestore: www.garavirtuale.it
********** Il sottoscritto dott. ENRICO LERA, notaio in Brescia, con studio in Brescia, Via San Zeno 99/A, iscritto al Collegio Notarile di Brescia, domiciliato ai fini della presente divisione giudiziale in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 15 febbraio 2024 con il quale il Giudice lo ha delegato al compimento delle operazioni di vendita dell'immobile infra meglio descritto,
AVVISA
che il giorno MERCOLEDÌ 6 novembre 2024 alle ore 09:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.garavirtuale.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 5 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ROVATO - via Ospedale n.6. Trattasi, ex perizia, di un appartamento posto al piano primo con vani accessori al piano terra e soffitta esclusiva non abitabile, il tutto censito al: Catasto Fabbricati - Sez. NCT - Fg. 4 mapp. 635 sub. 5 cat. A/2 - cl. 3 - vani 8 - R.C. Euro 433,82;

con le proporzionali quote delle parti comuni ai sensi di legge. L'immobile è pervenuto in forza di sentenza per divisione in data 26/01/2016 n.265 di repertorio Tribunale di Brescia, trascritta a Brescia in data 1/6/2016 ai nn. 21491/13244. Immobile edificato ante 1967, rinnovato intorno agli anni '80. Nella relazione notarile agli atti viene evidenziato un passaggio mortis causa, ma nulla viene evidenziato in merito alla trascrizione dell'accettazione di eredità. Si precisa che la domanda di divisione non risulta trascritta.

PREZZO DI VENDITA:

Prezzo base:

Euro 138.037,50

Offerta minima: Euro 103.528,12

Rilancio Minimo: Euro 1.400,00

Cauzione:

non inferiore al 10% dell'offerta

IBAN:

IT14F0333211200000002468553

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 13 dicembre 2016, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 13 dicembre 2016 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

