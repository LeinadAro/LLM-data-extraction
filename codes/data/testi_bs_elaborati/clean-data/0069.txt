ASSOCIAZIONE NOTARILE PER LE PROCEDURE ESECUTIVE Via S. Zeno, 99/a 25124 - BRESCIA
Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE n.568/2014 + n.733/2014 + n.967/2014 + n.1340/2014 + n.1145/2014 (610-15) RC
AVVISO DI VENDITA TELEMATICA ASINCRONA IX VENDITA SENZA INCANTO
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dr. GIANCARLO CAMARDELLA, notaio in MANERBIO, con studio in MANERBIO, piazza Bianchi 5, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento del 02.07.2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati
AVVISA
che il giorno MARTEDÌ 22 ottobre 2024 alle ore 11:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno LUNEDÌ 21 ottobre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Lotto 1) Piena proprietà. in Comune di VEROLANUOVA - Via Ercole De Gasperi n.24. Trattasi, ex perizia, di un antico palazzo padronale posto sotto vincolo monumentale, a cui si accede da un androne carraio, comune con un'altra proprietà, prospiciente via Ercole De Gasperi.

Il fabbricato è diviso in due parti, di cui una riguarda la parte adibita a civile abitazione, mentre l'altra costituisce i vecchi magazzini, l'ex scuderia, la legnaia e probabilmente gli ex alloggi della servitù. Davanti a quest'ala del palazzo si sviluppa un portico con colonne in pietra e sovrastante terrazza. Oltre l'androne d'ingresso carraio si apre un ampio giardino alla fine del quale si accede al parco secolare (censito al Catasto Terreni quale Foglio 18 particella 231). Il tutto censito al: Catasto Fabbricati - Sez. NCT - Fg. 18 mapp. 232 sub. 10 cat. A/2 - cl. 5 - vani 6,5 - R.C. Euro 469,98; mapp. 229 sub. 8 graffato con mapp. 232 sub. 9 cat. A/1 - cl. 1 - vani 21,5 - R.C. Euro 1.387,98; con le proporzionali quote delle parti comuni ai sensi di legge. Catasto Terreni - Fg. 18 mapp. 231 - semin Cl.U, RD Euro 931,00, RA Euro 8,51; nei confini di mappa e di fatto. Il tutto così come pervenuto agli esecutati - ciascuno per le quote di spettanza - con atto di compravendita stipulato in data 25/07/1988 n. 26506/8523 di rep. Notaio P. Ricca, trascritto a Brescia il 02/08/1988 ai nn. 22069/15095 (atto al quale si rinvia per quanto in esso contenuto). Il perito evidenzia che il palazzo in esame risulta inserito nell'elenco dei beni sottoposti a vincolo monumentale ai sensi del D.L. n. 42 del 22/01/2014, per tale motivo soggetto a condizione sospensiva. Il perito precisa, inoltre, che l'androne di ingresso dell'unità immobiliare in esame è comune con la proprietà confinante e che la stessa gode di un diritto di passaggio nel giardino oggetto di stima; trattasi di pochi mq che - sottolinea il perito - non inficiano l'uso ed il godimento da parte dei proprietari del palazzo oggetto di stima. Con riferimento alla regolarità edilizio-urbanistica dell'unità immobiliare in esame, il perito evidenzia che "Durante l'accurata e minuziosa ispezione dei luoghi si è potuto verificare l'assoluta mancanza di modifiche o variazioni rispetto all'impianto secolare dell'immobile. Il tutto con l'eccezione delle due stanze con ripostiglio e relativo corridoio, ora demolito, site al piano primo che sono state scorporate dall'unità principale e collegate ad un negozio laterale. Durante le verifiche effettuate in data 15.01.2015 presso l'Ufficio Tecnico del Comune di Verolanuova non sono emerse richieste edilizie di alcun tipo da parte dei sopra elencati proprietari in riferimento a tale scorporo. Ciò constatato si ritiene che tale suddivisione sia abusiva" (pag. 23 della perizia di stima in atti). Il perito dichiara "la non regolarità edilizio-urbanistica dell'immobile di via Ercole de Gasperi n. 24" nonché "la non regolarità catastale rispetto allo stato attuale della porzione di immobile sito in via Ercole De Gasperi n. 24 di cui al mappale 229 sub. 8 fg. 18" per le motivazioni indicate alle pagg. 18-24-25-26 della perizia di stima in atti a cui si fa altresì espresso rinvio per l'individuazione della pratica in sanatoria e dei relativi costi. Il perito segnala inoltre che è stato commesso un errore nella stesura della variazione catastale. In particolare: "il mappale 229 sub. 8 doveva essere soppresso risultando il vano (rimessa) inserito nel mappale 229 sub. 10 (quale ripostiglio). L'estensore delle planimetrie ha altresì omesso di creare un nuovo subalterno per le due camere, ripostiglio e relativo corridoio, che non facevano più parte del sub. 9 ma erano state incorporate in un negozio attiguo" (pagg. 9-10 della perizia di stima in atti). Dal Certificato di Destinazione Urbanistica agli atti ed in corso di aggiornamento, si evince che il mappale 231 del foglio 18 ricade in: "Zona A - Nucleo Antico". L'immobile in esame risulta occupato dal figlio degli esecutati, così autorizzato sino all'aggiudicazione in forza del provvedimento emesso dal G.E. in data 15/07/2021.

PREZZO DI VENDITA:

Prezzo base:

Euro 220.144,99

Offerta minima: Euro 165.108,74

Rilancio Minimo: Euro 2.300,00

Cauzione: non inferiore al 10% dell'offerta IBAN: IT03U0333211200000002462556
***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 22 luglio 2014, con riferimento all'esecutata, ed alla data del 27 novembre 2014, con riferimento all'esecutato, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 22 luglio 2014, con riferimento all'esecutata, ed alla data del 27 novembre 2014, con riferimento all'esecutato, al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.
