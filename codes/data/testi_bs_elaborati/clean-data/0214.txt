ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.486/2017 (337-18) mb
AVVISO DI VENDITA TELEMATICA ASINCRONA V VENDITA SENZA INCANTO
(a seguito di decadenza dell'aggiudicatario - provvedimento del G.E. del 6 agosto 2024)
Gestore della vendita: Aste Giudiziarie inlinea SPA Portale del Gestore: www.astetelematiche.it
Il sottoscritto dott. MARCO MASSA, notaio in Brescia, con studio in Brescia, Via Solferino n.55/M, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
l'ultimo provvedimento in data 6 agosto 2024 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati agli esecutati,
AVVISA
che il giorno GIOVEDÌ 21 NOVEMBRE 2024, alle ore 11:00 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.astetelematiche.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MERCOLEDÌ 20 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di OME - Via Rinato n.14. Trattasi, ex perizia, di abitazione al piano primo con sottotetto, il tutto censito al: Catasto Fabbricati - Sez. NCT - Fg. 12 mapp. 32 sub. 3 cat. A/3 - cl. 3 - vani 5,5 - R.C. Euro 186,34 con le proporzionali quote delle parti comuni ai sensi di legge.

Il tutto così come pervenuto alle parti in forza dell'atto di compravendita in data 2/11/1995 n.ro 53541 rep. Notaio Conti, trascritto a Brescia il 27/11/1995 ai n.ri 31596/21547, atto allegato alla relazione di stima ed al quale si rinvia per quanto ivi precisato. Dalla relazione di stima agli atti della procedura si rileva che l'edificio di cui è parte l'unità in oggetto è stato edificato in epoca anteriore al I settembre 1967 e che, dalle indagini eseguite presso il Comune, l'unica pratica rintracciata è relativa all'autorizzazione in data 7/2/1985 richiesta dal dante causa e volta ad eseguire lavori di manutenzione straordinaria per il rifacimento del tetto, autorizzazione regolarmente concessa ed allegata alla perizia. Il Perito segnala che l'impianto elettrico è in comune con l'unità immobiliare sottostante (non oggetto di vendita). L'immobile è occupato dagli esecutati. Per aggiornamenti in ordine allo stato occupazionale, si invitano gli interessati a prendere contatti con il custode giudiziario, IVG - Brescia.

PREZZO DI VENDITA:

Prezzo base:

Euro 41.028,61

Offerta minima: Euro 30.771,46

Rilancio Minimo: Euro 500,00

Cauzione:

non inferiore al 10% dell'offerta

IBAN:

IT82I0333211200000002461725

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 6 luglio 2017, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 6 luglio 2017 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

