ASSOCIAZIONE NOTARILE PER LE PROCEDURE ESECUTIVE
Via S. Zeno, 99/a 25124 - BRESCIA Tel. 030 22.28.49 - FAX 030 22.42.37
TRIBUNALE ORDINARIO DI BRESCIA PROCEDURA ESECUTIVA IMMOBILIARE
n.44/2022 (91-22) mb
AVVISO DI VENDITA TELEMATICA ASINCRONA II VENDITA SENZA INCANTO
Gestore della vendita: Astalegale.net S.p.a. Portale del Gestore: www.spazioaste.it
Il sottoscritto dott. ENRICO LERA, notaio in Brescia, con studio in Brescia, Via San Zeno 99/A, iscritto al Collegio Notarile di Brescia, domiciliato ai fini della presente procedura in Brescia, Via S. Zeno, 99/a, presso l'Associazione Notarile per le Procedure Esecutive,
VISTO
il provvedimento in data 7 marzo 2023 con il quale il Giudice dell'Esecuzione lo ha delegato, ai sensi dell'art. 591-bis c.p.c., al compimento delle operazioni di vendita degli immobili pignorati all'esecutato, nonché Custode Giudiziario degli stessi,
AVVISA
che il giorno MERCOLEDÌ 6 novembre 2024 alle ore 9:30 e segg., fatti salvi eventuali ritardi dovuti a cause di forza maggiore, si procederà alla vendita con modalità telematica asincrona, ai sensi dell’art. 24 del D.M. Giustizia n. 32/2015, del compendio pignorato in calce descritto, così come da perizia depositata agli atti ed alla quale si rinvia, con la seguente modalità: gli offerenti che avranno depositato l’offerta con modalità telematica, ai sensi degli artt. 12, 13 e 14 del D.M. n. 32/2015, e secondo quanto indicato nel manuale utente presente sul Portale dei Servizi Telematici del Ministero della Giustizia, dovranno collegarsi al portale internet del Gestore della vendita telematica www.spazioaste.it accedendo tramite credenziali rilasciate dal medesimo Gestore e secondo le modalità indicate nel Manuale Utente pubblicato sul portale del Gestore;
FISSA
il termine agli interessati all’acquisto sino al giorno MARTEDÌ 5 novembre 2024 alle ore 12:00 (giorno antecedente alla vendita) per il deposito delle offerte telematiche, ai sensi dell’art. 571 c.p.c. e degli artt. 12 e ss. del D.M. Giustizia n. 32/2015.
DESCRIZIONE DEL BENE
Piena proprietà. in Comune di ERBUSCO - via Provinciale n.22. Trattasi, ex perizia, di un appartamento posto al pianon terra con autorimessa al piano interrato, il tutto censito al: Catasto Fabbricati - Sez. NCT - Fg. 13 mapp. 153 sub. 2 P. T, cat. A/2 - cl. 1 - vani 3,5 - R.C. Euro 177,14; mapp. 153 sub. 8 P. S1, cat. C/6 - cl. 2 - mq. 9 - R.C. Euro 11,62;

con le proporzionali quote delle parti comuni ai sensi di legge. Il tutto così come pervenuto in forza di compravendita del 24/06/2013 rep. 22673/15313 notaio Rizzonelli, trascritto a Brescia il 27/06/2013 ai n.ri 22041/15310 (atto al quale si rinvia per tutto quanto in esso contenuto). L'immobile è stato costruito tra il 1970 e il 1973 ed è interessato dai titoli autorizzativi indicati a pag. 24 e 25 della perizia. Il perito dichiara la non regolarità edilizio-urbanistica della costruzione e la difformità della stessa ai titoli abilitativi edilizi citati per i motivi e con costi per la sanatoria, prudenzialmente quantificati, indicati a pag. 26 e 27 della perizia. Il perito dichiara la non regolarità catastale rispetto allo stato attuale dell'immobile per i motivi e con costi per la sanatoria, prudenzialmente quantificati, indicati a pag. 28 e 29 della perizia. Il perito precisa che vi è stato uno scambio di autorimesse tra la proprietà dell'appartamento periziato e la proprietà del piano primo. Questo errore è stato protratto fino ai giorni nostri, senza che nessuno se ne avvedesse. Dal punto di vista formale, non vi sono errori da correggere, ma le due proprietà si ritrovano ad utilizzare delle autorimesse non di loro proprietà. L'immobile si trova occupato da terzi in forza di provvedimento del G.E. sino all'aggiudicazione. Come rilevato dal perito nella perizia di stima depositata agli atti, l'attuale occupante utilizza un'altra autorimessa rispetto a quella pignorata, nello specifico l'autorimessa identificata con il sub. 10 invece dell'autorimessa staggita identificata con il sub. 8. Contattata la proprietaria del box identificato con il subalterno 10, quest'ultima si è resa disponibile a liberare il box identificato con il sub. 8, box oggetto di esecuzione e da lei attualmente utilizzato, dietro liberazione del box di sua proprieta identificato con il subaltero 10, attualmente utilizzato dall'occupante autorizzata dal G.E., anche lei informata della situazione. Il perito segnala l'esistenza di spese condominiali inevase.

PREZZO DI VENDITA:

Prezzo base:

Euro 72.750,00

Offerta minima: Euro 54.562,50

Rilancio Minimo: Euro 800,00

Cauzione:

non inferiore al 10% dell'offerta

IBAN:

IT74J0333211200000002467955

***** Per tutto quanto non indicato nel presente avviso di vendita si rimanda alla perizia di stima agli atti. Si precisa che le ispezioni ipotecarie e catastali statuiscono alla data del 2 marzo 2022, data di redazione della documentazione ex art. 567 c.p.c. Rimane pertanto a carico di chi dovesse presentare offerte ogni eventuale aggiornamento delle visure ipotecarie a data successiva a quella sopra indicata del 2 marzo 2022 al fine di verificare l’esistenza di possibili ulteriori gravami. Si segnala che, relativamente all'immobile oggetto di esecuzione, non è stato verificato lo stato degli impianti. Il compendio immobiliare viene venduto a corpo e non a misura, nello stato di fatto e di diritto in cui si trova, con la precisazione che la vendita forzata non è soggetta alle norme concernenti la garanzia per vizi o mancanza di qualità. Con l'avvertenza che l'aggiudicatario, potrà, ricorrendone i presupposti avvalersi delle disposizioni di cui all'art. 46, comma quinto, del DPR 380/01 e art. 40, commi quinto e sesto della legge 28 febbraio 1985, n. 47 e successive in materia.

